de nas dri ma med par grags pas lha’i bu mo de rnams blaṅs nas lha’i bu mo de dag la ’di skad
ces smras so ||khyod sdig can gyis ṅa la byin gyisde bla na med pa yaṅ dag par rdzogs pa’i
byaṅ chub tu sems skyed cig |des de dag la byaṅ chub tu yoṅs su smin par ’gyur ba’i rjes
su mthun pa’i gtam bgyis pa daṅ de dag kyaṅ byaṅ chub tu sems bskyed do ||

de nas yaṅ des de dag la khyed kyis ṅa byaṅ chub tu sems bskyed zin gyisda phan chad khyed chos
kyi kun dga’ la dga’ źiṅ mos par gyis la ’dod pa la dga’ źiṅ mos par ma byed cig ces bsgo’o
||

de dag gis smras pa | chos kyi kun dga’ la dga’ ba de gaṅ lags |

des smras pa | saṅs rgyas la mi phyed par dad ciṅ dga’ ba daṅ |chos ñan par ’dod ciṅ dga’ ba
daṅ |dge ’dun la bsñan bkur bya bar dga’ ba daṅ |ṅa rgyal med ciṅ bla ma dag la bsti staṅ
byed par dga’ ba daṅ |khams kun nas ’byuṅ bar dga’ ba daṅ |yul rnams la mi gnas par dga’
ba daṅ |phuṅ po rnams la gśed ma lta bur rtog pa la dga’ ba daṅ |khams rnams la sbrul gdug
pa daṅ mtshuṅs par rtog pa la dga’ ba daṅ |skye mched rnams la groṅ stoṅ pa lta bur dben
par dga’ ba daṅ |byaṅ chub kyi sems kyi kun tu bsruṅ bar dga’ ba daṅ |sems can la phan par
byed par dga’ ba daṅ |sbyin pa la bgo bśa’ byed par dga’ ba daṅ |tshul khrims la mi lhod
par dga’ ba daṅ |bzod pa la bzod ciṅ dul bar dga’ ba daṅ |brtson ’grus la dge ba yaṅ dag par
bsgrub par dga’ ba daṅ |bsam gtan la yoṅs su spyod par dga’ ba daṅ |śes rab la ñon moṅs
pa’i snaṅ ba med par dga’ ba daṅ |byaṅ chub la rgya cher dga’ ba daṅ |bdud tshar gcod par
dga’ ba dang |ñon mongs pa rnams nges par gzhom par dga’ ba dang |sangs rgyas kyi zhing rnam
par sbyong bar dga’ ba dang |mtshan dang dpe byad bzaṅ po yoṅs su sgrub pa’i phyir dge
ba thams cad bsags pa la dga’ ba daṅ |Order is differentchos zab mo thos pas mi skrag par
dga’ ba daṅ |rnam par thar pa’i sgo gsum la ’dris par byed pa’i dga’ ba daṅ |mya ṅan las
’das pa’i dmigs pa la dga’ ba daṅ |byaṅ chub kyi sñiṅ po’i rgyan la dga’ ba daṅ |dus ma yin
par thob par mi byed pa la dga’ ba daṅ |skal ba mñam pa’i skye bo la bsten par dga’ ba daṅ
|skal ba mi mñam pa rnams la źe mi sdaṅ źiṅ khoṅ khro ba med pa’i dga’ ba daṅ |dge ba’i
bśes gñen rnams la bsten par dga’ ba daṅ |sdig pa’i grogs po dag rnam par spaṅ bar dga’ ba
daṅ |chos la mos śiṅ dad de mchog tu dga’ ba’i dga’ ba daṅ |thabs la sdud pa’i dga’ ba daṅ
|bag yod par byaṅ chub kyi phyogs kyi chos bsten pa la dga’ ba ste |de ltar na byaṅ chub
sems dpa’ chos kyi kun dga’ la dga’ źiṅ mos pa yin no ||

