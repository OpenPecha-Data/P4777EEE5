de nas lha mo des tshe daṅ ldan pa śā ri’i bu la ’di skad ces smras so ||btsun pa śā ri’i bu
| me tog ’di dag sprugs te ci bya |smras pa lha mo me tog ’di dag ni ruṅ ba ma yin pas nabdag
me tog ’di dag ’dor ro ||lha mos smras pa | btsun pa śā ri’i bu de skad ma smra źig |de
ci’i phyir źe na |me tog ’di dag ni ruṅ ba yin no ||de ci’i phyir źe na |’di ltar me tog
de dag ni mi rtog | rnam par mi rtog pa ste |gnas brtan śā ri’i bu ñid rtog ciṅ rnam par
rtog go |btsun pa śā ri’i bu gaṅ dag legs par gsuṅs pa’i chos ’dul ba la rab tu byuṅ nas
rtog pa daṅ rnam par rtog pa de dag ni ruṅ ba ma yin pa’o ||gnas brtan ni rtog ciṅ rnam par
rtog ste |gaṅ dag ma rtog pa de dag ni ruṅ ba’o ||btsun pa śā ri’i bu ’di ltar rtog pa daṅ
rnam par rtog pa spaṅs pa’i phyir byaṅ chub sems dpa’ sems dpa’ chen po ’di dag gi lus
la me tog mi chags pa la ltos |’di lta ste | dper na ’jigs pa’i raṅ bźin can gyi mi la ni
mi ma yin pa rnams kyis glags rñed do ||de bźin du ’khor ba’i ’jigs pas skrag pa rnams la
ni gzugs daṅ | sgra daṅ | dri daṅ | ro daṅ | reg byas glags rñed par ’gyur ro ||gaṅ dag ’du
byed thams cad kyi ñon moṅs pa’i ’jigs pa daṅ bral ba de dag la gzugs daṅ | sgra daṅ | dri
daṅ | ro daṅ | reg byas ci źig byar yod |gaṅ dag bag chags ma spaṅs pa de dag la ni me
tog kyaṅ ’chags kyi |gaṅ dag bag chags spaṅs pa de dag gi lus la me tog mi chags te |de bas
na bag chags thams cad spaṅs pa rnams kyi lus la me tog mi chags so | |

