kun dga’ bo saṅs rgyas thams cad kyi gzugs daṅ | kha dog daṅ | gzi brjid daṅ | sku daṅ | mtshan
daṅ | rigs btsun pa daṅ |tshul khrims daṅ | tiṅ ṅe ’dzin daṅ | śes rab daṅ | rnam par
grol ba daṅ | rnam par grol ba’i ye śes mthoṅ ba daṅ |stobs rnams daṅ | mi ’jigs pa rnams
daṅ | saṅs rgyas kyi chos rnams daṅ |byams pa chen po daṅ | snyiṅ rje chen po daṅ |phan par
dgoṅs pa daṅ | spyod lam daṅ | spyod pa daṅ | lam daṅ | tshe’i tshad daṅ | chos ston pa
daṅ | sems can yoṅs su smin par byed pa daṅ | sems can rnam par grol ba daṅ |źiṅ yoṅs su dag
pa daṅ | saṅs rgyas kyi chos thams cad yoṅs su rdzogs par mtshuṅs te |de bas na yaṅ dag
par rdzogs pa’i saṅs rgyas źes bya’o ||de bźin gśegs pa źes bya’o ||saṅs rgyas źes bya’o
||

kun dga’ bo tshig de gsum gyi don rgyas pa daṅ | tshig rnam par dbye ba gaṅ yin pa de ni khyod
tshe’i tshad bskal par ’dug kyaṅ bde bar kun chub par sla ba ma yin no ||stoṅ gsum du gtogs
pa’i sems can rnams kun dga’ bo khyod ’dra bar maṅ du thos pa daṅ | dran pa daṅ | gzuṅs
thob pa rnams kyi naṅ na mchog tu gyur la |kun dga’ bo daṅ ’dra ba’i sems can de dag thams
cad kyis kyaṅ yaṅ dag par rdzogs pa’i saṅs rgyas źes bya ba daṅ | de bźin gśegs pa źes
bya ba daṅ | saṅs rgyas źes bya ba’i tshig de gsum gyi don gdon mi za bar bstan pa ni bskal
par yaṅ kun chub par mi nus so ||kun dga’ bo | de ltar saṅs rgyas kyi byaṅ chub ni tshad
med de |de bźin gśegs pa rnams kyi śes rab daṅ | spobs pa bsam gyis mi khyab bo ||

