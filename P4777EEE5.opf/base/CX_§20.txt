de nas byaṅ chub sems dpa’ de dag bstan pa ’di thos nas tshim źiṅ mgu la yi raṅs te | rab tu
dga’ nas dga’ ba daṅ yid bde ba skyes te |bcom ldan ’das la mchod pa bya ba daṅ | byaṅ chub
sems dpa’ de dag daṅ | chos kyi rnam graṅs ’di la mchod par bya ba’i phyir stoṅ gsum gyi
stoṅ chen po’i ’jig rten gyi khams ’di thams cad phye ma daṅ | spos daṅ | bdug pa maṅ po
thams cad daṅ | me tog gis pus mo nub tsam du khebs par byas te |bcom ldan ’das kyi ’khor
gyi dkyil ’khor du yaṅ mṅon par bkram pa byas nas bcom ldan ’das kyi źabs la mgo bos phyag
btsal te | bcom ldan ’das la lan gsum bskor nas ched du brjod pa brjod ciṅ |de nas saṅs
rgyas kyi źiṅ ’di nas mi snaṅ bar gyur te | skad cig yud tsam thaṅ cig gis ’jig rten gyi khams
spos thams cad kyi mchog der ’khod do ||

zad pa daṅ | mi zad pa źes bya ba’i chos kyi rdzoṅs kyi le’u ste bcu pa’o | || |

