de nas ’khor de na byaṅ chub sems dpa’ de dag daṅ | ñan thos chen po de dag daṅ | brgya byin
daṅ | tshaṅs pa daṅ | ’jig rten skyoṅ ba de dag daṅ | lha’i bu de dag daṅ | lha’i bu mo de
dag ’di sñam du sems so ||’jam dpal gźon nur gyur pa daṅ | skyes bu dam pa de gñis smra
ba las der ni chos bsgrags pa’i gtam chen po gdon mi za bar ’byuṅ ṅo sñam stede nas byaṅ chub
sems dpa’ brgya stoṅ daṅ | ñan thos lṅa brgya tsam daṅ | brgya byin daṅ | tshaṅs pa daṅ
| ’jig rten skyoṅ ba śin tu maṅ ba daṅ | lha’i bu brgya stoṅ phrag śin tu maṅ po rnams chos
ñan pa’i phyir ’jam dpal gźon nur gyur pa’i phyi bźin doṅ ṅo ||de nas ’jam dpal gźon nur
gyur pa byaṅ chub sems dpa’ de dag daṅ | ñan thos chen po de dag daṅ | brgya byin daṅ |
tshaṅs pa daṅ | ’jig rten skyoṅ ba de dag daṅ | lha’i bu de dag thams cad kyis yoṅs su bskor
ciṅ mdun du bdar te | yaṅs pa’i groṅ khyer chen por źugs so ||

