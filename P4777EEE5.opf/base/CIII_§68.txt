de nas bcom ldan ’das kyis tshoṅ dpon gyi bu legs par byin la bka’ stsal pa |rigs kyi bu khyod
li tsa bī dri ma med par grags pa’i nad ’drir soṅ źig |

legs par byin gyis kyaṅ gsol pa | bcom ldan ’das bdag skyes bu dam pa de’i bro ’dri źiṅ mchi
bar mi spro’o ||de ci’i slad du źe na |bcom ldan ’das bdag gis mṅon par ’tshal ba dus gcig
na bdag pa’i sdum pa na mchod sbyin chen po bgyid pa’i slad dudge sbyoṅ daṅ bram ze thams
cad daṅ | dbul po daṅ | sdug bsṅal ba daṅ | bkren pa daṅ | sdug phoṅs pa daṅ | sloṅ pa thams
cad la sbyin pa stsal te |gdugs bdun du mchod sbyin chen po bgyis pa

der gdugs tha ma der li tsa bī dri ma med par grags pa mchod sbyin chen po’i sa der mchis nas
bdag la ’di skad ces mchi’o ||tshoṅ dpon gyi bu | ji ltar khyod mchod sbyin byed pa de ltar
mchod sbyin mi bya yi |khyod kyis chos kyi mchod sbyin bya’o ||zaṅ ziṅ gi mchod sbyin
gyis khyod la ci źig bya |

bdag gis de la ’di skad ces bgyis so || chos kyi mchod sbyin de ji ltar sbyin par bya |

des bdag la smras pa |

