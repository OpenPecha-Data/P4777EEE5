kun dga’ bo gaṅ dag na byaṅ chub sems dpa’ saṅs rgyas kyi mdzad pa byed pa’i saṅs rgyas kyi
źiṅ rnams kyaṅ yod do||gaṅ dag na ’od kyis saṅs rgyas kyi mdzad pa byed pa’i saṅs rgyas kyi
źiṅ rnams kyaṅ yod do ||gaṅ dag na byaṅ chub kyi śiṅ gis saṅs rgyas kyi mdzad pa byed pa’i
saṅs rgyas kyi źiṅ rnams kyaṅ yod do ||gaṅ dag na de bźin gśegs pa’i mtshan daṅ gzugs mthoṅ
bas saṅs rgyas kyi mdzad pa byed pa’i saṅs rgyas kyi źiṅ rnams kyaṅ yod do ||gaṅ dag
na chos gos kyis saṅs rgyas kyi mdzad pa byed pa’i saṅs rgyas kyi źiṅ rnams kyaṅ yod do ||
de bźin du źal zas kyis saṅs rgyas kyi mdzad pa byed pa daṅ | de bźin du chu daṅ | skyed
mos tshal daṅ | gźal med khaṅ daṅ | khaṅ pa brtsegs pas saṅs rgyas kyi mdzad pa byed pa dag
kyaṅ yod do ||kun dga’ bo | gaṅ dag na sprul pas saṅs rgyas kyi mdzad pa byed pa’i saṅs
rgyas kyi źiṅ rnams kyaṅ yod do ||kun dga’ bo nam mkha’ saṅs rgyas kyi mdzad pa byed pa’i
saṅs rgyas kyi źiṅ dag kyaṅ yod do ||de bźin du nam mkha’ daṅ | bar snaṅ dag saṅs rgyas kyi
mdzad pa byed de |de lta bus sems can de dag ’dul bar ’gyur ro ||

