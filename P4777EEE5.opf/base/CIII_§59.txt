sems can thams cad ṅo bo ñid med pa’i phyir de ni sems can thams cad kyi sñiṅ po’o ||stoṅ pa
ñid mṅon par byaṅ chub pa’i phyir de ni chos thams cad kyi sñiṅ po’o ||mi g.yo ba’i phyir
de ni bdud thams cad rab tu ’joms pa’i sñiṅ po’o ||’jug pa daṅ bral ba’i phyir de ni khams
gsum pa’i sñiṅ po’o ||mi ’jigs śiṅ mi daṅ ṅas pa’i phyir de ni seṅ ge’i sgra sgrogs pa’i
brtson ’grus kyi sñiṅ po’o ||thams cad du ma smad pa’i phyir de ni stobs daṅ | mi ’jigs pa
daṅ | ma ’dres pa daṅ | saṅs rgyas kyi chos thams cad kyi sñiṅ po’o ||ñon moṅs pa ma lus
pa’i phyir de ni rig pa gsum gyi sñiṅ po’o ||thams cad mkhyen pa’i ye śes yaṅ dag par grub
pa’i phyir de ni sems kyi skad cig gcig la chos thams cad ma lus bar khoṅ du chud pa’i sñiṅ
po’o ||

