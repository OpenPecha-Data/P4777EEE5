de nas bcom ldan ’das la tshe daṅ ldan pa kun dga’ bos ’di skad ces gsol to ||bcom ldan ’das
sṅon ma man mas pa’i dri źig gda’ na’di lta bu su’i dri lags |

bcom ldan ’das kyis bka’ stsal pa | kun dga’ bo byaṅ chub sems dpa’ ’di dag gis lus kyi spu’i
khuṅ bu thams cad nas dri phyuṅ ba yin no ||

śā ri’i bus kyaṅ smras pa |tshe daṅ ldan pa kun dga’ bo kho bo cag gi lus kyi spu’i khuṅ bu
thams cad nas kyaṅ ’di lta bu’i dri ’byuṅ ṅo | |

smras pa | dri ci las byuṅ |

smras pa | li tsa bī dri ma med par grags pa ’dis de bźin gśegs pa spos mchog brtsegs pa’i saṅs
rgyas kyi źiṅ ’jig rten gyi khams spos thams cad kyi dri mchog nas źal zas blaṅs te |zos
so cog thams cad kyi lus las ’di lta bu’i dri ’byuṅ ṅo ||

