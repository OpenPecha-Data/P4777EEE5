de nas li tsa bī dri ma med par grags pa śes bźin du bcom ldan ’das de bźin gśegs pa spos mchog
brtsegs pa’i saṅs rgyas kyi źiṅ nas lhags pa’i byaṅ chub sems dpa’ rnams la ’di skad ces
smras so ||rigs kyi bu dag de bźin gśegs pa spos mchog brtsegs pa de’i chos ston pa ci
’dra |

de dag gis smras pa |de bźin gśegs pa de ni yi ge daṅ | ṅes pa’i tshig gis chos mi ston te |dri
de nyid kyis byaṅ chub sems dpa’ rnams ’dul bar gyur te |spos kyi śiṅ gaṅ daṅ gaṅ gi druṅ
du byaṅ chub sems dpa’ de dag ’dug pade daṅ de dag las ’di ’dra ba’i dri byuṅ ste |gaṅ
dri de mnams ma thag tu byaṅ chub sems dpa’i yon tan thams cad kyi ’byuṅ gnas źes bya ba’i
tiṅ ṅe ’dzin rab tu thob par ’gyur ro ||tiṅ ṅe ’dzin de thob ma thag tu de dag thams cad
la byaṅ chub sems dpa’i yon tan rnams skye’o ||

