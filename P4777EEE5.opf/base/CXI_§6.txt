der nyan thos daṅ | byaṅ chub sems dpa’ daṅ | lha daṅ | mi gaṅ dag lha’i mig mṅon par śes pa
dag thob pade dag gis skad cher bos pa |bcom ldan ’das bdag cag ’tshal to || bde bar gśegs
pa bdag cag ’tshal to ||bde bar gśegs pa bdag cag gi skyabs mdzod cig ces gsol pa daṅ |

’dul ba’i don du bcom ldan ’das kyis de dag la ’di skad ces bka’ stsal to ||byaṅ chub sems dpa’
dri ma med par grags pas khyer ba de ni ṅa’i yul ma yin no ||

de na lha daṅ mi la sogs pa gźan dag gis ni bdag cag gar khyer mi śes mi mthoṅ ṅo ||’jig rten
gyi khams mṅon par dga’ ba de ’jig rten gyi khams mi mjed ’dir bcug kyaṅ ’jig rten gyi khams
’di gaṅ ba yam | bri bar yaṅ mi mṅon te |dog ciṅ gcer ba yaṅ med do ||’jig rten gyi khams
mṅon par dga’ ba de yaṅ bri ba med de |sṅon ji lta ba bźin du phyis kyaṅ de bźin du snaṅ
ṅo ||

