byams pa byaṅ chub sems dpa’ rnams kyi phyag rgya ni ’di gnyis te |gnyis gaṅ źe na |tshig daṅ
| tshig ’bru sna tshogs la dad pa’i phyag rgya daṅ |chos kyi tshul zab mos mi skrag ciṅ
| yaṅ dag pa nyid ji lta ba bźin du ’jug pa’i phyag rgya ste |byams pa de gnyis ni byaṅ chub
sems dpa’ rnams kyi phyag rgya’o ||byams pa de la byaṅ chub sems dpa’ gaṅ dag tshig daṅ
| tshig ’bru sna tshogs la dad ciṅ lhur len pa de dag ni las daṅ po pa yin te |tshaṅs par
spyad nas riṅ po ma lon par rig par bya’o ||byams pa gaṅ dag mdo sde zab mo ma gos pa phrugs
pa daṅ | snrel źi’i rgyud kyi tshig daṅ | rim pa rab tu dbye ba ’di ’don pa daṅ | nyan
pa daṅ | mos pa daṅ | ston par ’gyur ba’i byaṅ chub sems dpa’ dag ni riṅ du tshaṅs par spyod
par rig par bya’o ||

