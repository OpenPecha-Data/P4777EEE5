de nas ’jam dpal gźon nur gyur pas li tsa bī dri ma med par grags pa la ’di skad ces smras so
||kho bo cag gis ni raṅ raṅ gi bstan pa bśad zin na rigs kyi bu khyod kyaṅ gñis su med pa’i
chos kyi sgo bstan pa la spobs par gyis śig |

de nas li tsa bī dri ma med par grags pa caṅ mi smra bar gyur to ||

de nas ’jam dpal gźon nur gyur pas li tsa bī dri ma med par grags pa la legs so źes bya ba byin
te |legs so legs so || rigs kyi bu | ’di ni byaṅ chub sems dpa’ rnams kyi gñis su med
par ’jug pa yin te | de la yi ge daṅ | sgra daṅ | rnam par rig pa’i rgyu ba med do ||

bstan pa ’di bśad pa na byaṅ chub sems dpa’ lṅa stoṅ gñis su med pa’i chos kyi sgor źugs bas
mi skye ba’i chos la bzod pa thob par gyur to ||

gñis su med pa’i chos kyi sgor ’jug pa’i le’u ste brgyad pa’o | || |

