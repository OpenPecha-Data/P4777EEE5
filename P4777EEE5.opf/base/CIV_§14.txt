’di dag la chos gaṅ yaṅ nye bar sbyar bar yaṅ mi bya |bsal bar mi bya ste | de gźi gaṅ las nad
byuṅ ba de yoṅs su śes par bya ba’i phyir de dag la chos bśad par bya’o ||gźi de gaṅ źe
na |’di lta ste | lhag par dmigs pa ni gźi’o ||lhag par dmigs pa’i gźi la ji tsam du dmigs
pa de tsam du nad kyi gźi’o ||ci la lhag par dmigs śe na |khams gsum la lhag par dmigs so
||lhag par dmigs pa’i gźi yoṅs su śes pa gaṅ źe na |’di lta ste | dmigs pa med ciṅ mi dmigs
pa’o ||gaṅ mi dmigs pa de ni lhag par mi dmigs pa’o ||ci mi dmigs źe na |’di lta ste |
bdag tu lta ba daṅ | pha rol tu lta ba daṅ | lta ba gñis su mi dmigs te | des na mi dmigs
pa źes bya’o ||’jam dpal de ltar byaṅ chub sems dpa’ na bas rga ba daṅ | na ba daṅ | ’chi
ba daṅ | skye ba spaṅ ba’i phyir bdag gi sems la ṅes par bsam par bya’o ||’jam dpal | byaṅ
chub sems dpa’ rnams kyi nad ni de lta bu yin te |gal te de lta ma yin du zin na | ’bad
pa don med par ’gyur ro ||’di lta ste | dper bya na phyir rgol ba bcom bas dpa’ bo źes bya
bade bźin du rga ba daṅ | na ba daṅ | ’chi ba’i sdug bsṅal źi bar byed pas byaṅ chub sems
dpa’ źes bya’o ||

