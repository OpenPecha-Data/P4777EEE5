bka’ mchid de bgyis pa daṅ |li tsa bī dri ma med par grags pa de mchis nas bdag la ’di skad
durigs kyi bu | ’di la brgya byin yin sñam du ’du śes ma skyed cig |’di ni bdud sdig can te
| khyod la co dri ba’i phyir ’oṅs kyibrgya byin ni ma yin no źes mchi’o ||

de nas li tsa bī dri ma med par grags pas bdud sdig can de la ’di skad du |bdud sdig can | lha’i
bu mo ’di rnams dge sbyoṅ śā kya’i sras la ni ruṅ ba ma yin gyi | ṅa la byin cig ces
bgyis pa daṅ |

de nas bdud sdig can ’jigs śiṅ skrag nas mi dga’ ste |li tsa bī dri ma med par grags pa ’dis
bdag la bslus su ’oṅ ṅo źes demi snaṅ bar bgyi bar ’tshal ba ma nus te | rdzu ’phrul thams
cad bstan kyaṅ mi snaṅ bar ma nus so ||de nas bar snaṅ las sgra byuṅ ste |sdig can khyod
kyis lha’i bu mo ’di rnams skyes bu dam pa ’di la phul cig daṅ | gdod bdag gi gnas su ’gro
nus par ’gyur ro ||de nas bdud sdig can ’jigs śiṅ skrag nas mi ’tshal bźin du lha’i bu mo
de rnams phul lo ||

