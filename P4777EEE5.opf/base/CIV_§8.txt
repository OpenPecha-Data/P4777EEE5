’jam dpal gyis smras pa | khyim bdag khyod kyi khyim ’di stoṅ na khyod la g.yog ’ga’ yaṅ med
dam |

smras pa | ’jam dpal saṅs rgyas kyi źiṅ thams cad kyaṅ stoṅ ṅo |

smras pa | cis stoṅ |

smras pa | stoṅ pa ñid kyis stoṅ ṅo ||

smras pa | stoṅ pa ñid la stoṅ ma ci źig yod |

smras pa | kun tu rtog pa ni stoṅ pa ñid kyis stoṅ pa’o ||

smras pa | stoṅ pa ñid kun tu brtag par nus sam |

smras pa | yoṅs su rtog pa de yaṅ stoṅ pa ste |stoṅ pa ñid ni stoṅ pa ñid la mi rtog go |

smras pa | khyim bdag stoṅ pa ñid gaṅ du btsal |

smras pa | ’jam dpal stoṅ pa ñid ni lta bar gyur pa drug cu rtsa gñis las btsal lo ||

smras pa | lta bar gyur pa drug cu rtsa gñis gaṅ las btsal |

smras pa | de de bźin gśegs pa’i rnam par grol ba las btsal lo ||

smras pa | de bźin gśegs pa’i rnam par grol ba ’di gaṅ las btsal |

smras pa | sems can thams cad kyi sems daṅ po spyod pa las btsal lo |’jam dpal gaṅ khyod la
g.yog kyaṅ med dam źes zer ba nibdud thams cad daṅ | phas kyi rgol ba thams cad ni kho bo’i
g.yog yin no ||de ci’i phyir źe na |bdud rnams ni ’khor ba’i bsṅags pa smra ba ste |’khor
ba ni byaṅ chub sems dpa’i g.yog go |phas kyi rgol ba rnams ni lta bar gyur pa rnams kyi
bsṅags pa smra ba ste |byaṅ chub sems dpa’ ni lta bar gyur pa thams cad las mi g.yo’o ||de
bas na bdud thams cad daṅ phas kyi rgol ba thams cad ni kho bo’i g.yog go |

