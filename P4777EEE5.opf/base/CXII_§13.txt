lha’i dbaṅ po de ltar rgyal bu zla gdugs de bcom ldan ’das de bźin gśegs pa sman gyi rgyal po
de las chos kyi mchod pa de lta bu thos pa daṅ rjes su mthun pa’i chos kyi bzod pa thob
bo ||gos daṅ rgyan ci thogs pa rnams bcom ldan ’das de la phul nas tshig ’di skad ces smras
so ||bcom ldan ’das de bźin gśegs pa yoṅs su mya ṅan las ’das kyaṅ dam pa’i chos yoṅs su
gzuṅ ba daṅ |dam pa’i chos la mchod pa bgyi ba’i slad du bdag dam pa’i chos yoṅs su gzuṅ
bar spro’o ||bcom ldan ’das ji ltar bdag gis bdud daṅ phyir rgol ba rnams bcom nas bcom ldan
’das dam pa’i chos yoṅs su ’dzin par ’gyur ba de ltar de bźin gśegs pas byin gyi brlab
par gsol |

de bźin gśegs pas de’i bsam pa mkhyen nas phyi ma’i dus phyi ma’i tshe na dam pa’i chos kyi
groṅ khyer skyoṅ źiṅ sruṅ ba daṅ | yoṅs su ’dzin par ’gyur bar luṅ bstan to ||

