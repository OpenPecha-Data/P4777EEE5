byams pa | khyod de bźin ñid skye bas sam | de bźin ñid ’gag pas sam |ji ltar luṅ bstan pa de
bźin ñid ni mi skya mi ’gag ciṅ skye bar mi ’gyur la ’gag par mi ’gyur te |gaṅ sems can
thams cad kyi de bźin ñid daṅ | gaṅ chos thams cad kyi de bźin ñid daṅ |gaṅ ’phags pa thams
cad kyi de bźin ñid de ni |byams pa khyod kyi yaṅ de bźin ñid do ||gal te khyod de lta bur
luṅ bstan na ni sems can thams cad kyaṅ luṅ bstan pa yin no ||de ci’i phyir źe na |de bźin
ñid ni gñis kyis rab tu phye ba ma yin | tha dad pas rab tu phye ba ma yin pa’i phyir
te |byams pa khyod gaṅ gi tshe byaṅ chub mṅon par rdzogs par ’tshaṅ rgya ba de’i tshe sems
can thams cad kyaṅ de lta bu’i byaṅ chub mṅon par rdzogs par ’tshaṅ rgya bar ’gyur ro ||de
ci’i phyir źe na |sems can thams cad rjes su rtogs pa ni byaṅ chub yin pa’i phyir ro ||byams
pa | khyod gaṅ gi tshe yoṅs su mya ṅan las ’das pa de’i tshe sems can thams cad kyaṅ
yoṅs su mya ṅan las ’da’ bar ’gyur ro ||de ci’i phyir źe na |sems can thams cad yoṅs su mya
ṅan las ma ’das par de bźin gśegs pa yoṅs su mya ṅan las mi ’da’ ste |de dag gi sems can
thams cad śin tu yoṅs su mya ṅan las ’das śiṅ mya ṅan las ’das pa’i raṅ bśin can du mthoṅ
ba’i phyir ro |byam pa | de lta bas na lha’i bu ’di rnams ma brid ma slu źig |

