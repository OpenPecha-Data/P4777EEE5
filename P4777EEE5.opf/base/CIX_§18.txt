byaṅ chub sems dpa’ de dag gis smras pa |chos du daṅ ldan na byaṅ chub sems dpa’ ’jig rten gyi
khams mi mjed ’di nas śi ’phos nas ma rmas ma snaṅ par saṅs rgyas kyi źiṅ yoṅs su dag par
’gro bar ’gyur |

smras pa |chos brgyad daṅ ldan na byaṅ chub sems dpa’ ’jig rten gyi khams mi mjed ’di nas śi
’phos nas ma rmas ma snad par saṅs rgyas kyi źiṅ yoṅs su dag par ’gro bar ’gyur ro ||brgyad
gaṅ źe na |sems can thams cad la bdag gis phan par bya ste | ’di dag las ni phan pa cuṅ
zad kyaṅ mi ’tshal la |sems can thams cad kyi sdug bsṅal thams cad bzod par bya ste | des
dge ba’i rtsa ba thams cad sems can thams cad la gtaṅ bar bya’o snyam pa daṅ |sems can thams
cad la khoṅ khro ba med pa daṅ |byaṅ chub sems dpa’ thams cad la ston pa lta bur dga’
ba daṅ |thos pa daṅ | ma thos pa’i chos rnams thos na mi spoṅ ba daṅ |gźan gyi rnyed pa la
phrag dog med ciṅ bdag gi rnyed pas mi snyems śiṅ sems ṅes par sems pa daṅ |bdag gi ’khrul
pa la so sor rtog ciṅ gźan gyi nyes pa mi gleṅ ba daṅ |bag yod pa la dga’ źiṅ yon tan thams
cad yaṅ dag par len pa ste |chos brgyad po de dag daṅ ldan na byaṅ chub sems dpa’ ’jig
rten gyi khams mi mjed nas śi ’phos nas ma rmas ma snad par saṅs rgyas kyi źiṅ yoṅs su dag
par ’gro bar ’gyur ro ||

de nas li tsa bī dri ma med par grags pa daṅ | ’jam dpal gźon nur gyur pas de ltar ’khor der
’dus pa la de ltar chos bstan pas ’di ltar srog chags ’bum tshaṅ ba bla na med pa yaṅ dag
par rdzogs pa’i byaṅ chub tu sems skyes so ||byaṅ chub sems dpa’ khri ni mi skye ba’i chos
la bzod pa thob par gyur to ||

sprul pas źal zas blaṅs pa’i le’u ste dgu pa’o | || |

