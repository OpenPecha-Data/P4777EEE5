de nas bcom ldan ’das la tshe daṅ ldan pa kun dga’ bos ’di skad ces gsol to ||bcom ldan das
deṅ sman chad bdag maṅ du thos pa’i mchog go źes dam mi ’cha’o ||

bcom ldan ’das kyis bka’ stsal pa |kun dga’ bo khyod źum pa’i sems ma skyed cig ||de ci’i phyir
źe na |kun dga’ bo khyod nyan thos rnams la dgoṅs te maṅ du thos pa’i mchog go źes ṅas
bstan gyibyaṅ chub sems dpa’i naṅ na ma yin no ||kun dga’ bo byaṅ chub sems dpa’ lta źog
gi |de dag ni mkhas pa dag gis tshod gzuṅ bar bya ba ma yin te |kun dga’ bo rgya mtsho thams
cad kyi gtiṅ ni tshod gzuṅ bar nus kyibyaṅ chub sems dpa’ rnams kyi śes rab daṅ | ye śes
daṅ | dran pa daṅ | gzuṅs daṅ | spobs pa’i gtiṅ ni tshod gzuṅ mi nus so ||kun dga’ bo byaṅ
chub sems dpa’i spyod pa rnams la khyod btaṅ snyoms su gyis śig |de ci’i phyir źe na |kun
dga’ bo li tsa bī dri ma med par grags pa ’dis sṅa dro gcig la bkod pa bstan pa ninyan
thos daṅ raṅ saṅs rgyas rdzu ’phrul thob pa thams cad kyis bskal pa bye ba brgya stoṅ du yaṅ
rdzu ’phrul daṅ rnam par sprul pa’i tsho ’phrul thams cad kyis ston mi nus so ||

