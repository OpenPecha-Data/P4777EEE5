lha’i dbaṅ po de’i tshe de’i dus na rin chen gdugs źes bya ba’i ’khor los bsgyur ba’i rgyal
por gyur pade gźan yin pa snyam du ’dzin na lha’i dbaṅ po khyod kyis de ltar mi blta’o ||de
ci’i phyir źe na |rin chen ’od ’phro de bźin gśegs pa de’i tshe de’i dus na rin chen gdugs
źes bya ba’i ’khor los bsgyur ba’i rgyal por gyur to ||rgyal po rin chen gdugs de’i bu
stoṅ yod pa de dag ni da ltar gyi bskal pa bzaṅ po’i byaṅ chub sems dpa’ ’di dag yin te |gaṅ
bskal pa bzaṅ po ’di la saṅs rgyas stoṅ tshaṅ bar ’byuṅ ba’o ||de las bźi nisaṅs rgyas
log pa dad sel la sogs pa sṅon du byuṅ ste |lhag ma rnams kyaṅ ’byuṅ bar ’gyur ro ||’khor
ba ’jig la sogs pa snaṅ mdzad la thug pa’i bar du ste |tha mar ni de bźin gśegs pa snaṅ mdzad
ces bya ba ’byuṅ ṅo ||

lha’i dbaṅ po de’i tshe de’i dus na bcom ldan ’das de bźin gśegs pa sman gyi rgyal po de’i dam
pa’i chos yoṅs su bzuṅ ba rgyal bu zla gdugs źes bya ba de gźan yin pa snyam du ’dzin nakhyod
kyis de ltar mi blta’o ||de ci’i phyir źe na |lha’i dbaṅ po ṅa de’i tshe de’i dus na
rgyal bu zla gdugs źes bya bar gyur te |lha’i dbaṅ po rnam graṅs ’dis kyaṅ ’di ltar rig
par bya ste |lha’i dbaṅ po ji tsam na de bźin gśegs pa rnams la mchod pa’i naṅ na chos kyi
mchod pa ni mchog ces bya’o | |mchog daṅ | dam pa daṅ | mchog rab daṅ | gya nom pa daṅ |
bla ma daṅ | bla na med pa źes bya’o ||lha’i dbaṅ po de lta bas na ṅa la zaṅ ziṅ gis ma mchod
par chos kyi mchod pas mchod cig | ṅa la zaṅ ziṅ gis bsti staṅ ma byed chos kyi bsti staṅ
gis ri mor gyis śig |

