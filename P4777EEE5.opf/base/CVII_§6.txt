de nas byaṅ chub sems dpa’ gzugs thams cad ston pa źes bya ba ’khor der ’dus te ’dug pades li
tsa ba’i dri ma med par grags pa la ’di skad ces smras so ||khyim bdag | khyod kyi pha ma
daṅ | bu daṅ | chuṅ ma daṅ | bran pho daṅ | bran mo daṅ | las byed pa daṅ | źo śas ’tsho
ba rnams ga re | mdza’ bśes daṅ | ñe du daṅ | snag gi gñen mtshams rnams ga re | gyog daṅ
| rta daṅ | glaṅ po che daṅ | śiṅ rta daṅ | dpuṅ bu chuṅ daṅ | bźon pa rnams ga re |de skad
ces smras pa daṅ | li tsa ba’i dri ma med par grags pas byaṅ chub sems dpa’ gzugs thams
cad ston pa la tshigs su bcad pa ’di dag smras so ||

byaṅ chub sems dpa’ rnam dag gi || ma ni śes rab pha rol phyin || pha ni thabs la mkhas pa ste
|| ’dren pa rnams ni de las skyes ||chos la dga’ ba chuṅ ma ste || byams daṅ sñiṅ rje bu
mo yin || chos daṅ bden gñis bu pho yin || stoṅ pa’i don sems khyim yin no ||de bźin ñon
moṅs thams cad ni || ci dgar dbaṅ byed slob ma’o || mdza’ bśes byaṅ chub yan lag ste || des
ni byaṅ chub mchog rig ’gyur ||de grogs rtag tu ’grogs pa ni || pha rol phyin pa drug rnams
so || bsdu ba de yi bud med khyim || glu dbyaṅs chos rnams ston pa po ||gzugs rnams de
yi skyed mos tshal || byaṅ chub yan lag me tog rgyas || ’bras bu rnam grol ye śes te ||
chos kyi nor chen stoṅ pa ’o ||rnam par thar pa rdziṅ yin te || tiṅ ṅe ’dzin gyi chu yis bkaṅ
|| rnam dag pad mas kun khebs pa || de la ’khru ba dri ma med ||mṅon śes de yi bźon pa
ste || theg pa chen po bla na med || kha lo sgyur ba byaṅ chub sems || lam ni źi ba yan lag
brgyad ||de yi rgyan ni mtshan rnams daṅ || dpe byad bzaṅ po brgyad cu’o || bsam pa dge
ba de dag gi || gos ni khrel yod ṅo tsha śes ||de dag dam chos nor daṅ ldan || rab tu sbyor
ba chos ston pa || nan tan dag ni rñed chen te || yoṅs su bsṅo ba byaṅ chub phyir ||mal
ni bsam gtan bźi rnams te || ’tsho ba dag pas kun tu btiṅ || de dag sad pa ye śes te || rtag
tu thos pa mñam par gźag |de dag zas ni bdud rtsi ste || rnam grol khu ba btuṅ ba yin
|| bsam pa rnam dag khrus yin te || spos kyis bsku ba tshul khrims so ||ñon moṅs dgra rnams
bcom pas na || de dag dpa’ bo mi pham pa pa || bdud bźi dag kyaṅ rab tu btul || byaṅ chub
dkyil ’khor rgyal mtshan bsgreṅ ||bsams bźin skye ba ston mod kyi || skye ba med ciṅ ’byuṅ
ba med || źiṅ kun tu yaṅ snaṅ ba ni || ñyi ma śar ba bźin du ’o ||’dren la mchod pa thams
cad kyis || saṅs rgyas bye ba mchod nas kyaṅ || bdag kyaṅ saṅs rgyas rnams la ni || nam
kyaṅ gnas par yoṅ mi byed ||ji ltar sems can phan par yaṅ || saṅs rgyas źiṅ rnams sbyoṅ mod
kyi || nam mkha’ lta bur źiṅ rnams gyur || sems can sems can ’du śes med ||sems can kun
gyi gzugs rnams daṅ || sgra skad gaṅ rnams ’byin pa daṅ || ’jigs med byaṅ chub sems dpa’
rnams || skad cig gcig gis ston par byed ||bdud kyi las rnams śes mod kyi || bdud rnams kyi
yaṅ rjes su ’jug || thabs kyi pha rol phyin pa dag || de yi bya ba kun kyaṅ ston ||sgyu
ma’i chos kyis rnam rtsen pas || sems can yoṅs su smin pa’i phyir || rga ba daṅ ni na bar
gyur || bdag ñid śi bar rab tu ston ||sa rnams rab tu tshig pa ni || bskal pas sreg par kun
ston te || sems can rtag par ’du śes pa || mi rtag par ni rab bstan to ||sems can bye ba
stoṅ rnams kyaṅ || yul gcig tu ni mgron du gñer || thams cad khyim du zan byin te || thams
cad byaṅ chub phyir bsṅo’o ||sṅags daṅ rig pa ci yod daṅ || bzo gnas rnam pa maṅ po dag
|| thams cad kyi yaṅ pha rol phyin || sems can thams cad bde thob byed |’jig rten ya mtshan
ji sñed pa || de dag kun tu rab byuṅ nas || lta ba tha dad gyur pa yi || sems can rnams
ni yoṅs su ’grel | |zla ba’am ñyi mar de ’gyur te || brgya byin tshaṅs pa skye dgu dbaṅ ||
chu daṅ mer kyaṅ rab gyur te | | sa daṅ rluṅ du’aṅ de bźin no ||nad kyi bskal pa bar ma la
| | de ni rtsi mchog dam par gyur || des ni sems can rnam grol źiṅ || nad rnams med ciṅ
bde bar ’gyur ||mu ge’i bskal pa bar ma la || zas daṅ skom du bsgyur nas su || bkres śiṅ skom
pa med byas te || srog chags rnams la chos ston to ||mtshon gyi bskal pa bar ma la ||
de dag byams pa sgom gyur te || sems can bye ba brgya maṅ po || gnod sems med la ’dzud par
byed ||g.yul chen ’dren pa’i naṅ du ni || de dag phyogs la mñam par ’gyur || byaṅ chub sems
dpa’ stobs chen rnams || ’dum źiṅ ’du bar dga’ bar byed ||saṅs rgyas źiṅ ni ji sñed pa
|| bsam gyis mi khyab dmyal bar yaṅ || sems can rnams la phan pa’i phyir || bsams bźin du
ni der ’gro’o ||ji sñed dud ’gro’i skye gnas kyi || ’gro bar rab tu bstan pa ni || thams cad
du yaṅ chos ston to || de phyir rnam par ’dren ces bya ||’dod pa’i loṅs spyod rnams kyaṅ
ston || bsam gtan pa la bsam gtan ston || bdud rnams rab tu ’joms byed ciṅ || de dag glags
rñed ’gyur mi byad | |me dbus nas ni pad ma ltar || yaṅ dag ma yin de ston te || de bźin
’dod daṅ bsam gtan yaṅ || yaṅ dag ma yin de ston to ||bsams bźin smad ’tshoṅ rnams su sgyur
|| skyes pa rnams ni bsdu ba’i phyir || ’dod chags lcags kyus brṅod nas su || de dag saṅs
rgyas ye śes ’god ||sems can rnams la phan pa’i phyir || groṅ mi daṅ ni ded dpon daṅ ||
mdun na ’don daṅ blon po daṅ || blon po chen por rtag tu gyur ||sems can dbul po rnams la
ni || zad mi śes pa’i gter du gyur || gaṅ la sbyin pa byin pa yaṅ || de dag byaṅ chub sems
bskyed btsud ||ṅa rgyal kheṅs pa’i sems can la ||  de dag tshan chen mchog gyur te || ṅa
rgyal kun kyaṅ bcom nas su || bla med byaṅ chub tshol du btsud ||’jigs skrag sems can rnams
la ni || rtag tu de yi mdun na ’dug || de dag mi ’jigs byin nas kyaṅ || byaṅ chub tu ni
smin par byed | |de dag lṅa mṅon śes pa yi || draṅ sroṅ tshaṅs par spyod gyur te || bzod
daṅ des pa tshul khrims daṅ || sdom pa la ni sems can ’god ||rim gro lhur byed sems can rnams
|| ’jigs pa med pas ’dir mthoṅ na || bran daṅ g.yog tu śin tu gyur || slob mar yaṅ ni
ñe bar ’gro |yan lag gaṅ daṅ gaṅ rnams kyis || sems can chos la dgar gyur pa || thabs chen
śin tu bslabs pa daṅ || bya ba dag ni thams cad ston ||de dag slob pa mtha’ yas śiṅ || spyod
yul rnams kyaṅ mtha’ yas te || ye śes mtha’ yas rdzogs pas na || srog chags mtha’ yas
grol bar byed ||bskal pa dag ni bye ba daṅ || bskal pa bye ba phrag brgyar ni || bcom ldan
saṅs rgyas rnams kyis kyaṅ || de yi yon tan mtha’ brjod dka’ ||gaṅ rnams śes rab med pa
yi || sems can dman pa ma gtogs par || mkhas pas chos ’di thos gyur nas || byaṅ chub mchog
la su mi smon ||

de bźin gśegs pa’i rigs kyi le’u ste bdun pa’o | || |

