’on kyaṅ btsun pa śā ri’i bu dper na tsam pa ka’i tshal du źugs na e ran da’i dri la mi snom
gyi | tsam pa ka’i tshal du źugs na tsam pa ka ñid kyi dri la snom pade bźin du btsun pa
śā ri’i bu khyim ’di na saṅs rgyas kyi chos kyi yon tan dri ṅad ldan pa gnas pas ñan thos
daṅ raṅ saṅs rgyas kyi dri la mi snom mo ||btsun pa śā ri’i bu khyim ’dir brgya byin daṅ |
tshaṅs pa daṅ | ’jig rten skyoṅ ba daṅ | lha daṅ | klu daṅ | gnod sbyin daṅ | dri za daṅ
| lha ma yin daṅ | nam mkha’ ldiṅ daṅ | mi’am ci daṅ | lto ’phye chen po gaṅ dag khyim ’dir
gnas pade dag kyaṅ byes bu dam pa ’di’i chos thos pas saṅs rgyas kyi chos kyi yon tan gyi
dris byaṅ chub kyi sems bskyed de doṅ ṅo ||btsun pa śā ri’i bu bdag khyim ’di la lo bcu
gñis lon yaṅ byams pa chen po daṅ | sñiṅ rje chen por ldan pa daṅ | bsam gyis mi khyab pa’i
saṅs rgyas kyi chos daṅ ldan pa ma gtogs par ñan thos daṅ | raṅ saṅs rgyas daṅ ldan pa’i
gtam sṅon ma thos so ||

