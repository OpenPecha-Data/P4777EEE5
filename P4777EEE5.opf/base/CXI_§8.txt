de nas bcom ldan ’das kyis tshe daṅ ldan pa śā ri’i bu la ’di skad ces bka’ stsal to ||śā ri’i
bu khyod kyis ’jig rten gyi khams mṅon par dga’ ba de daṅ | de bźin gśegs pa mi ’khrugs
pa de mthoṅ ṅam |

gsol pa | bcom ldan ’das bdag gis mthoṅ lags so ||sems can thams cad kyaṅ saṅs rgyas kyi źiṅ
gi yon tan bkod pa de ’dra bar gyur cig |sems can thams cad kyaṅ rigs kyi bu li tsa ba’i
dri ma med par grags pa ji lta bu de ’dra ba’i rdzu ’phrul daṅ ldan par gyur cig |bdag cag
kyaṅ skyes bu dam pa ’di lta bu mthoṅ ba thob pa ni rnyed pa legs par rnyed lag te |gaṅ dag
tha na da ltar gyi de bźin gśegs pa yam | yoṅs su mya ṅan las ’das pa’i chos kyi rnam graṅs
’di thos pa’i sems can de dag kyaṅ rnyed pa rab tu rnyed par ’gyur na |gaṅ dag thos nas
mos pa daṅ | yid ches pa daṅ | ’dzin pa daṅ | ’chaṅ ba daṅ | klog pa daṅ | kun chub par
bgyid pa daṅ | mos nas ston pa daṅ | rab tu ’don pa daṅ | gźan dag la yaṅ ’chad pa daṅ |
sgom pa’i rnal ’byor la rjes su sbyor ba rnams la lta smos kyaṅ ci ’tshal |

