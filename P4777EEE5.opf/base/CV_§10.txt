li tsa bī dri ma med par grags pas smras pa |btsun pa śā ri’i bu de bźin gśegs pa daṅ | byaṅ
chub sems dpa’ rnams la ni rnam par thar pa bsam gyis mi khyab pa źes bya ba yod de |rnam
par thar pa bsam gyis mi khyab pa de la gnas pa’i byaṅ chub sems dpa’ ni ri’i rgyal po ri
rab de tsam du mtho ba | de tsam du che ba | de tsam du ’phags pa; de tsam du yaṅs pa yaṅ
yuṅs ’bru’i naṅ du ’jug ste |yuṅs ’bru de yaṅ skyes pa yaṅ med | ri rab kyaṅ gaṅ ba yaṅ med
la bya ba de yaṅ ston to ||rgyal chen bźi’i ris kyi lha rnams daṅ | sum cu rtsa gsum pa’i
lha rnams kyaṅ bdag cag gaṅ du bcug mi śes so ||rdzu ’phrul gyis ’dul ba’i sems can gźan
dag gis ni ri’i rgyal po ri rab de yuṅs ’bru’i naṅ du bcug par śes śiṅ mthoṅ ṅo ||de ni
btsun pa śā ri’i bu | byaṅ chub sems dpa’ rnams kyi rnam par thar pa bsam gyis mi khyab pa’i
yul la ’jug pa’o ||

