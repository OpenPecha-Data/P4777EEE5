btsun pa śā ri’i bu khyim ’di ni ṅo mtshar rmad du byuṅ ba’i chos rnam pa brgyad rtag tu rgyun
mi ’chad par snaṅ ṅo ||brgyad po gaṅ źe na |

khyim ’di ni gser gyi kha dog gi ’od rtag tu rgyun mi ’chad pas na mtshan mo’am | ñin bar du
yaṅ mi mṅon |khyim ’dir zla ba daṅ | ñyi ma yaṅ mi mṅon mi snaṅ ste |de ni ṅo mtshar rmad
du byuṅ ba’i chos daṅ ldan pa daṅ po’o ||

btsun pa śā ri’i bu gźan yaṅ gaṅ dag khyim ’dir źugs pa de dag źugs ma thag tu ñon moṅs pas
gtse ba med de |de ni ṅo mtshar rmad du byuṅ ba’i chos gñis pa’o ||

btsun pa śa’ ri’i bu gźan yaṅ khyim ’di na rtag tu brgya byin daṅ | tshaṅs pa daṅ | ’jig rten
skyoṅ ba daṅ | saṅs rgyas kyi źiṅ thams cad nas lhags pa’i byaṅ chub sems dpa’ rnams daṅ
mi ’bral te |de ni ṅo mtshar rmad du byuṅ ba’i chos gsum pa’o ||

gźan yaṅ btsun pa śā ri’i bu | khyim ’di na rtag tu rgyun mi ’chad par chos bsgrags pa daṅ |
pha rol tu phyin pa drug daṅ ldan pa’i gtam daṅ | phyir mi ldog pa’i chos kyi ’khor lo’i
gtam daṅ mi ’bral te |de ni ṅo mtshar rmad du byuṅ ba’i chos bźi pa’o ||

gźan yaṅ btsun pa śā ri’i bu khyim ’di na rtag tu lha daṅ | mi’i rṅa daṅ | glu’i dbyaṅs daṅ
| rol mo byed de |rṅa de dag las saṅs rgyas kyi chos tshad med pa bsgrub pa’i sgra dus thams
cad du ’byuṅ ste |’di ni ṅo mtshar rmad du byuṅ ba’i chos lṅa pa’o ||

btsun pa śā ri’i bu gźan yaṅ khyim ’di na rin po che thams cad kyis gaṅ ba zad mi śes pa’i gter
chen po bźi yod de |de’i mthus sems can dbul źiṅ phoṅs pa thams cad kyis khyer te | doṅ
yaṅ zad mi śes te |de ni ṅo mtshar rmad du byuṅ ba’i chos drug pa’o ||

btsun pa śā ri’i bu gźan yaṅ khyim ’di na de bźin gśegs pa śākya thub pa daṅ |snaṅ ba mtha’
yas daṅ |mi ’khrugs pa daṅ | dkon mchog dpal daṅ | dkon mchog ’od ’phro daṅ | dkon mchog zla
ba daṅ |dkon mchog bkod pa daṅ |bzod dka’ daṅ |don thams cad grub pa daṅ |rin chen maṅ
daṅ |seṅ ge bsgrags pa daṅ |seṅ ge’i sgra de bźin gśegs pala sogs pa phyogs bcu’i de bźin
gśegs pa tshad med pa rnams skyes bu dam pa ’dis bsams ma thag tu kun gśegs te |gśegs nas
kyaṅ de bźin gśegs pa’i gsaṅ ba źes bya ba’i chos kyi sgo la ’jug pa bstan nas slar gśegs
te |de ni ṅo mtshar rmad du byuṅ ba’i chos bdun pa’o | |

btsun pa śā ri’i bu gźan yaṅ khyim ’di na lha thams cad kyi gnas kyi bkod pa daṅ | saṅs rgyas
kyi źiṅ gi yon tan bkod pa thams cad snaṅ ste |de ni ṅo mtshar rmad du byuṅ ba’i chos brgyad
pa’o ||

btsun pa śā ri’i bu khyim ’di ni ṅo mtshar rmad du byuṅ ba’i chos brgyad po de dag snaṅ ste
|’di lta bu bsam gyis mi khyab pa’i chos mthoṅ na ñan thos kyi chos la su źig ’dod par ’gyur
|

