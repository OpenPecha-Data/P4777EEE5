de nas bcom ldan ’das kyis tshe daṅ ldan pa sgra gcan zin la bka’ stsal pa |sgra gcan zin |
khyod li tsa bā’i dri ma med par grags pa’i nad ’drir soṅ źig |

sgra gcan zin gyis kyaṅ gsol pa | bcom ldan ’das | bdag skyes bu de’i pro ’dri źiṅ mchi bar
mi spro’o ||de ci’i slad du źe na |bcom ldan ’das bdag gis mṅon par ’tshal ba dus gcig na
| li tsa bī’i gźon nu maṅ źig bdag ga la ba der mchis nas bdag la ’di skad ces mchi’o ||btsun
pa sgra gcan zin; khyod bcom ldan ’das kyi sras yin te | ’khor los bsgyur ba’i rgyal srid
bor nas rab tu byuṅ na |khyod kyis gaṅ la dmigs nas rab tu byuṅ ba’i yon tan daṅ phan
yon gaṅ lags źes mchi nas |

bdag de dag la ci rigs par rab tu byuṅ ba’i yon tan daṅ phan yon ston ciṅ mchis nali tsa bā’i
dri ma med par grags pa yaṅ bdag ga la ba der mchis pa der bdag la phyag bgyis nas ’di skad
ces mchi’o ||

