de nas li tsa ba’i dri ma med par grags pas de’i tshe de lta bu’i bsam pa kun bsams śiṅ |’di
lta bu’i rdzu ’phrul ’di mṅon par ’du byed pa mṅon par byas te |gaṅ ’jig rten gyi khams lhun
po’i rgyal mtshan de na bcom ldan ’das de bźin gśegs pa lhun po’i sgron ma’i rgyal po
des seṅ ge’i khri sum khri ñis stoṅ bskur te |de tsam du ’phaṅ mtho ba | de tsam du yaṅs pa
| de tsam du blta na sdug pa |gaṅ byaṅ chub sems dpa’ de dag daṅ | ñan thos chen po de dag
daṅ | brgya byin daṅ | tshaṅs pa daṅ | ’jig rten skyoṅ ba daṅ | lha’i bu de dag gis sṅon
ma mthoṅ ba de dag steṅ gi nam mkha’ las ’oṅs te | li tsa ba’i dri ma med par grags pa’i
khyim du so sor gnas so ||seṅ ge’i khri sna tshogs sum khri ñis stoṅ ma ’dom par śoṅ ste
| khyim de yaṅ de tsam du yaṅs par snaṅ ṅo ||yaṅs pa’i groṅ khyer chen po yaṅ bsgribs par
gyur pa med |dzam bu’i gliṅ daṅ | gliṅ bźi pa yaṅ bsgribs pa med de |de dag thams cad kyaṅ
sṅon ji lta ba bźin du snaṅ ṅo ||

