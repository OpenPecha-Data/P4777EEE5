gos dkar po gyon la dge sbyoṅ gi spyod pas phun sum tshogs pa |khyim gyi gnas na gnas la ’dod
pa’i khams daṅ | gzugs kyi khams daṅ | gzugs med pa’i khams daṅ | ma ’dres pa |bu daṅ |
chuṅ ma daṅ | slas rnams kyaṅ rtag tu tshaṅs par spyod pa |g-yog bran gyis yoṅs su bskor bar
snaṅ yaṅ rab tu dpen par spyod pa |rgyan gyis brgyan par snaṅ yaṅ rtag tu mtshan daṅ ldan
pa |zas skom gyis zas za bar snaṅ ba yaṅ rtag tu bsam gtan gyi dga’ ba’i zas za ba |mo
daṅ | rgyan po’i grwa thams cad na snaṅ yaṅ rtsed mo daṅ rgyan po la chags pa’i sems can rnams
yoṅs su smin par byed ciṅ rtag tu don yod par spyod pa |ya mtshan can thams cad tshol
yaṅ saṅs rgyas la mi phyed pa’i bsam pa daṅ ldan pa |’jig rten pa daṅ ’jig rten las ’das
pa’i gsaṅ sṅags daṅ bstan bcos kyi rnam pa śes kyaṅ rtag tu chos kyi kun dga’ la dga’ mos
pa |’du ’dzi kun gyi naṅ na snaṅ yaṅ thams cad kyi naṅ na gtso bor mchod pa |

