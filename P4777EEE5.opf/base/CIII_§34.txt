bcom ldan ’das | bdag dge sloṅ de gñis la chos kyi gtam ston pa’i phyogs der li tsa bī’i dri
ma med par grags pa yaṅ mchis nas de bdag la ’di skad ces mchi’o ||btsun pa ñe bar ’khor
khyod kyis dge sloṅ ’di gñis kyi ltuṅ ba de phyir dam du mi bya | rñog pa can du mi bya bar
’di gñis kyi ltuṅ ba’i ’gyur ba sol cig  |btsun pa ñe bar ’khor | ltuṅ ba ni naṅ na yaṅ
mi gnas | phyi rol du yaṅ mi ’phos | gñis ka med par yaṅ mi dmigs so || de ci’i phyir źe na
|bcom ldan ’das kyis bka’ stsal pa | sems kun nas ñon moṅs pas sems can kun nas ñon moṅs
so || sems rnam par byaṅ bas rnam par dag par ’gyur ro źes gsuṅs pa’i phyir te |btsun pa
ñe bar ’khor sems ni naṅ na yaṅ ma yin | phyi rol na yaṅ ma yin | gñis ka med par yaṅ mi dmigs
so ||sems ji lta bar ltuṅ ba yaṅ de bźin no | ltuṅ ba ji lta bar chos thams cad kyaṅ
de bźin te | de bźin ñid las mi ’da’o ||btsun pa ñe bar ’khor | sems kyi raṅ bźin gaṅ yin
pa daṅ | sems kyi raṅ bźin gaṅ gis btsun pa’i sems rnam par grol ba’i sems kyi raṅ bźin de
nam yaṅ kun nas ñon moṅs par gyur tam |

smras pa | de ni ma yin no ||

smras pa | btshun pa ñe bar ’khor | sems can thams cad kyi sems ni de’i raṅ bźin te |

