de nas li tsa bī’i dri ma med par grags pa de’i tshe ji ltar dge sloṅ de dag sṅon gyi gnas rnam
pa maṅ po rjes su dran par ’gyur ba de lta bu’i tiṅ ṅe ’dzin la sñoms par źugs nas |de
dag la yaṅ dag par rdzogs pa’i byaṅ chub kyi phyir saṅs rgyas lṅa brgya la bsñen bkur byas
pa’i dge ba’i rtsa ba daṅ ldan pa ste | de dag gi byaṅ chub kyi sems de yaṅ mṅon du gyur
nasde dag skyes bu dam pa de’i rkaṅ pa la mgo bos phyag btsal te | thal mo sbyar bar gyur
pa daṅ | des yaṅ de dag la blan med pa yaṅ dag par rdzogs pa’i byaṅ chub las phyir mi ldog
par ’gyur ba de lta bu’i chos bstan nas |bcom ldan ’das bdag gis ’di sñam du bsams so ||
ñan thos kyis pha rol gyi sems daṅ bsam pa ma brtags par su la’aṅ chos mi bstan to || de
ci’i slad du źe na | ñan thos ni sems can thams cad kyi dbaṅ po mchog daṅ | mchog ma lags
pa la mkhas pa’aṅ ma mchis | ji ltar de bźin gśegs pa dgra bcom pa yaṅ dag par rdzogs pa’i
saṅs rgyas bźin du rtag tu mñam par bźag pa yaṅ ma lags so sñam bgyid de |

