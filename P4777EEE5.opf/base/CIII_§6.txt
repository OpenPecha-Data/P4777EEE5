btsun pa maud gal gyi bu ji ltar ston pa ltar ni khyim pa gos dkar po can rnams la de ltar chos
mi bstan to ||btsun pa maud gal gyi bu chos de ji lta ba bźin du chos bstan par bya ste
|btsun pa maud gal gyi bu chos ni sems can med pa ste sems can gyi rdul daṅ bral ba |bdag
med pa ste dod chags kyi rdul daṅ bral ba |srog med pa ste skye ba daṅ ’chi pho daṅ bral
ba |gaṅ źag med pa ste sṅon gyi mtha’ daṅ phyi ma’i mtha’ yoṅs su chad pa |źi ba daṅ ñe bar
źi ba’i mtshan ñid de dod chags daṅ bral ba |dmigs pa med par ’gro ba ste |yi ge med pa
tshig thams cad chad pa |brjod du med pa | rlabs thams cad daṅ bral ba |thams cad kyi rjes
su soṅ ba ste nam mkha’ daṅ mñam źiṅ mtshuṅs pa |kha dog daṅ | rtags daṅ | dbyibs med pa
| rgyu ba thams cad daṅ bral ba |ṅa yi ba med pa | ṅa yir dzin pa med parnam par rig pa med
pa ste | sems daṅ | yid daṅ | rnam par śes pa daṅ bral pa |gñen po med pa’i phyir ’dra
ba med pa |rgyu daṅ mi mthun źiṅ rkyen du sgro ’dogs pa med pa |chos kyi dbyiṅs su yaṅ dag
par du ba’i phyir chos thams cad ni mñam par gźag pa |rjes su mi ’gro ba’i tshul gyis de
bźin ñid kyi rjes su s’oṅ ba |śin tu ma g-yos pa’i phyir yaṅ dag pa ñid kyi mtha’ la gnas
payul drug la mi rten pas ma g-yos pa |mi gnas pas gaṅ du yaṅ ’gro ba daṅ | ’oṅ ba med pa
|stoṅ pa ñid du yaṅ dag par du ba | mtshan ma med pas rab tu phye ba | smon pa med pa’i mtshan
ñid rtog pa daṅ sel ba med pa |dor ba med ciṅ gźag pa med pa | skye ba daṅ jig pa med
pa |kun gźi med pa | mig daṅ | rna ba daṅ | sna daṅ | lce daṅ || lus daṅ | yid kyi lam las
yaṅ dag par ’das pa |ma kheṅs pa | ma ruṅ ba | gnas pa | mi g-yo bar gyur pa | rgyu ba thams
cad daṅ bral ba ste

