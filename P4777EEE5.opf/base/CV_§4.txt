chos ni kun gźi med pa ste |gaṅ kun gźi la dga’ ba de dag ni chos ’dod pa ma yin gyi | de dag
ni kun gźi ’dod pa’o ||chos ni mtshan ma med pa stoṅ pa ste |gaṅ dag gi rnam par śes pa
mtshan ma’i rjes su ’jug pa de dag ni chos ’dod pa ma yin te | de dag ni mtshan ma ’dod pa’o
||chos ni lhan cig gnas pa ma yin te |gaṅ su dag chos daṅ lhan cig gnas pa de dag ni chos
’dod pa ma yin gyi | de dag ni gnas pa ’dod pa’o ||chos ni mthoṅ ba daṅ | thos pa daṅ |
bye brag phyed pa daṅ | rnam par rig pa ma yin te |gaṅ dag mthoṅ ba daṅ | thos pa daṅ | bye
brag phyed pa daṅ | rnam par rig pa la spyod pa de dag ni mthoṅ ba daṅ | thos pa daṅ |
bye brag phyed pa daṅ | rnam par rig pa ’dod pa yin gyi de dag ni chos ’dod pa ma yin no ||

