de nas bcom ldan ’das kyis byaṅ chub sems dpa’ sems dpa’ chen po byams pa la bka’ stsal pa |byams
pa ṅas bla na med pa yaṅ dag par rdzogs pa’i byaṅ chub bskal pa bye ba graṅs med par
yaṅ dag par bsgrubs pa ’di khyod la gtad do ||ci nas phyi ma’i dus phyi ma’i tshe chos kyi
rnam graṅs ’di lta bu khyod kyi byin gyi rlabs kyis yoṅs su bzuṅ bas ’dzam bu’i gliṅ du
rgyas par ’gyur źiṅ ma nub par gyis śig  |de ci’i phyir źe na |byams pa ma ’oṅs pa’i dus na
rigs kyi bu pho’am | rigs kyi bu mo daṅ | lha daṅ | klu daṅ | gnod sbyin daṅ | dri za daṅ
| lha ma yin dge ba’i rtsa ba bskyed pa | bla na med pa yaṅ dag par rdzogs pa’i byaṅ chub
la yaṅ dag par źugs pade dag chos kyi rnam graṅs ’di ma thos pas nyams par gyur ta re |’di
lta bu’i mdo sde thos nas śin tu dga’ źiṅ dad pa rnyed par ’gyur ba daṅ | sbyi bos len
par ’gyur ba’irigs kyi bu daṅ | rigs kyi bu mo de dag bsruṅ ba’i phyir | byams pa khyod kyis
de’i dus na mdo sde ’di lta bu ’di rgyas par gyis śig |

