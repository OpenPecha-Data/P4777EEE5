smras pa | rigs kyi bu gal te byaṅ chub sems dpas sems can thams cad la de lta bur so sor brtags
naji ltar na sems can thams cad la byams pa chen po skye bar ’gyur |

smras pa | ’jam dpal nam byaṅ chub sems dpa’ de ltar so sor rtog pa nade ltar chos yoṅs su śes
nas sems can ’di dag la yaṅ bdag gis chos bstan to sñam ste |de bas na de sems can thams
cad la yaṅ dag pa’i skyabs kyi byams pa skye ste |len pa med pa’i phyir ñe bar źi ba’i byams
pa’o ||ñon moṅs pa med pas gduṅ ba med pa’i byams pa’o ||dus gsum mñam pa ñid kyi phyir
ci bźin pa ñid kyi byams pa’o ||kun nas ldaṅ ba med pa’i phyir ’gal ba med pa’i byams pa’o
||phyi naṅ ma ’dres pa’i phyir gñis su med pa’i byams pa’o ||śin tu mthar thug pa’i phyir
mi ’khrugs pa’i byams pa’o ||bsam pa rdo rje lta bur mi phyed pa’i phyir brtan pa’i byams
pa’o | |raṅ bźin gyis yoṅs su dag pa’i phyir yoṅs su dag pa’i byams pa’o ||bsam pa mñam
pa’i phyir mñam pa’i byams pa’o ||dgra bcom pa’i phyir dgra bcom pa’i byams pa’o | |sems
can yoṅs su smin par bya ba rgyun mi ’chad pa’i phyir byaṅ chub sems dpa’i byams pa’o ||yaṅ
de bźin ñid khoṅ du chud pa’i phyir de bźin gśegs pa’i byams pa’o ||sems can gñid kyis
log pa rab tu sad par byed pa’i phyir saṅs rgyas kyi byams pa’o ||raṅ mṅon par rdzogs par
byaṅ chub pa’i phyir raṅ byuṅ gi byams pa’o ||ro mtshuṅs pa’i phyir byaṅ chub kyi byams pa’o
||rjes su chags pa daṅ | khoṅ khro ba spaṅs pa’i phyir sgro btags pa med pa’i byams pa’o
||theg pa chen po yoṅs su snaṅ bar byed pa’i phyir sñiṅ rje chen po’i byams pa’o | |stoṅ
pa daṅ bdag med par so sor rtog pa’i phyir yoṅs su mi skyo ba’i byams pa’o ||slob dpon dpe
mkhyud med pa’i phyir chos kyi sbyin pa’i byams pa’o ||tshul khrims ’chal pa’i sems can
la lta ba’i phyir tshul khrims kyi byams pa’o ||bdag daṅ pha rol sruṅ ba’i phyir bzod pa’i
byams pa’o ||sems can thams cad kyi khur khyer ba’i phyir brtson ’grus kyi byams pa’o ||ro
myaṅ ba med pa’i phyir bsam gtan gyi byams pa’o ||dus su thob par byed pa’i phyir śes rab
kyi byams pa’o | |thams cad du sgo ston pa’i phyir thabs kyi byams pa’o ||bsam pa rnam par
dag pa’i phyir tshul ’chos pa med pa’i byams pa’o ||bsam pa thag pa nas byed pa’i phyir
g.yo med pa’i byams pa’o ||ñon moṅs pa med pa’i phyir lhag pa’i bsam pa’i byams pa’o ||bcos
ma ma yin pa’i phyir sgyu med pa’i byams pa’o ||saṅs rgyas kyi bde ba la ’god pa’i phyir
bde ba’i byams pa ste |’jam dpal de ni byaṅ chub sems dpa’i byams pa’o ||

