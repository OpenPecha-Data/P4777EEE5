de nas bcom ldan ’das kyis ’jam dpal gźon nur gyur pa la bka’ stsal pa |’jam dpal khyod li tsa
bī dri ma med par grags pa’i nad ’drir soṅ źig |

’jam dpal gyis kyaṅ gsol pa | bcom ldan ’das | li tsa bī dri ma med par grags pa ni bsñan par
dka’ źiṅzab mo’i tshul la spobs pa rab tu źugs pa |tshig snrel źi daṅ rdzogs pa’i tshig
sgrub pa la mkhas pa |spobs pa rgyun mi ’chad pa |sems can thams cad la khoṅ khro ba ma mchis
pa’i blo daṅ ldan pa |byaṅ chub sems dpa’i bgyi ba thams cad tshar phyin pa |byaṅ chub
sems dpa’ thams cad daṅ | raṅ saṅs rgyas kyi gsaṅ ba’i gnas la śin tu źugs pa |bdud thams
cad kyi gnas rnam par zlog pa la mkhas pa | mṅon par śes pa chen pos rnam par rtsen pa |thabs
daṅ śes rab las ṅes par ’byuṅ ba |chos kyi dbyiṅ su gñis su ma mchis śiṅ dbyer ma mchis
pa’i spyod yul gyi dam pa’i mchog thob pachos kyi dbyiṅs bkod pa gcig pa rnam pa mtha’
yas pa’i bkod par chos ston pa la mkhas pa |sems can thams cad kyi dbaṅ po bkod pa ’thob par
bgyid pa ’tshal ba la mkhas pa |thabs mkhas pa rtogs par khoṅ du chud pa |dris pa gtan
la ’bebs pa thob pa ste |de ni go cha chuṅ dus mgu bar mi nus kyis |’on kyaṅ saṅs rgyas kyi
byin gyi rlabs kyis der mchis teyaṅ dag pa ji lta ba daṅ | mthu ji lta ba bźin du bśad par
’tshal lo |

