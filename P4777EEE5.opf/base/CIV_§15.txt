byaṅ chub sems dpa’ na ba des ’di sñam duji ltar bdag gi nad yaṅ dag pa ma yin źiṅ yod pa ma
yin pade bźin du sems can thams cad kyi nad kyaṅ yaṅ dag pa ma yin źiṅ yod pa ma yin no źes
brtag par bya ste |de de ltar rtog pa na phan yon du lta bar mi lhuṅ źiṅ sems can rnams
la sñiṅ rje chen po skye ste |glo bur gyi ñon moṅs pa spaṅ ba’i phyir mṅon par brtson pa’i
sñiṅ rje chen po sems can rnams la skye ba ni ma gtogs so ||de ci’i phyir źe na |phan yon
du lta bar ltuṅ ba’i sñiṅ rje chen pos ni skye ba rnams su byaṅ chub sems dpa’ skyo bar
’gyur ro ||phan yon du lta ba’i kun nas ldaṅ ba daṅ bral ba’i sñiṅ rje chen pos ni byaṅ chub
sems dpa’ skye ba rnams su skyo bar mi ’gyur ro ||lta ba kun nas ldaṅ ba kun tu ldaṅ źiṅ
mi skye ste |de sems kun nas ldaṅ ba med par skye bas de grol bźin du skye |de grol bźin
du ’byuṅ ṅo || grol bźin du skye źiṅ grol bźin du ’byuṅ bas sems can bciṅs pa rnams bciṅs
pa las grol ba’i chos ston par nus śiṅ mthu yod do |’di lta ste | bcom ldan ’das kyis bdag
ñid bciṅs pas pha rol bciṅs pa las dgrol ba de ni gnas med de |bdag grol bas pha rol bciṅs
ba las grol ba de ni gnas yod do źes gsuṅs te |de bas na byaṅ chub sems dpa’ grol bar bya
yi | bciṅs bar ni mi bya’o |

