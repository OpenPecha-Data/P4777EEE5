de nas li tsa ba’i dri ma med par grags pas ’jam dpal gźon nur gyur ba la smras pa |’jam dpal
khyod kyis phyogs bcu’i saṅs rgyas kyi źiṅ brgya stoṅ graṅs med pa dag tu saṅs rgyas kyi
źiṅ rgyu źiṅ ’gro ba nasaṅs rgyas kyi źiṅ gaṅ na saṅ ge’i khri thams cad kyi mchog yon tan
thams cad daṅ ldan pa dag mthoṅ |de skad ces smras pa daṅ | ’jam dpal gźon nur gyur bas
li tsa ba’i dri ma med par grags pa la ’di skad ces smras so ||rigs kyi bu ’di nas śar phyogs
su saṅs rgyas kyi źiṅ gaṅ-gā’i kluṅ sum cu rtsa gñis kyi bye ma snyed ’das pa na ’jig
rten gyi khams lhun po’i rgyal mtshan źes bya ba yod de | |de na de bźin gśegs pa lhun po’i
sgron me’i rgyal po źes bya ba bźugs te ’tsho źiṅ gźes so ||de bźin gśegs pa de’i sku ni
dpag tshad ’bum phrag brgyad cu rtsa bźi’o ||bcom ldan ’das de’i seṅ ge’i khri’i tshad ni
dpag tshad ’bum phrag drug cu rtsa brgyad do ||byaṅ chub sems dpa’ de dag gi lus kyaṅ dpag
tshad ’bum phrag bźi bcu rtsa gñis so | |byaṅ chub sems dpa’ de dag gi seṅ ge’i khriāṅ dpag
tshad ’bum phrag sum cu rtsa bźi yod de |rigs kyi bu de bźin gśegs pa lhun po’i sgron
me’i rgyal po de’i saṅs rgyas kyi źiṅ ’jig rten gyi khams lhun po’i rgyal mtshan de na seṅ
ge’i khri thams cad kyi mchog yon tan thams cad daṅ ldan pa dag yod do ||

