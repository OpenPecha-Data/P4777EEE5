’jam dpal gyis smras pa | rigs kyi bu byaṅ chub sems dpa’ na pas ji ltar raṅ gi sems ṅes par
bsam par bya |

dri ma med par grags pas smras pa | ’jam dpal byaṅ chub sems dpa’ na bas ni bdag gi sems la
’di ltar ṅes bar bsam par bya’o ||nad ni sṅon gyi mtha’ nas yod pa ma yin pa phyin ci log
gi las kun nas ldaṅ ba las byuṅ ṅo || yaṅ dag pa ma yin pa kun tu rtog pa’i ñon moṅs pa las
byuṅ ste |don dam par ni ’di la gaṅ gi na ba źes bya ba’i chos de gaṅ yaṅ mi dmigs so ||de
ci’i phyir źe na |’byuṅ ba chen po bźi las gyur pa’i lus ’di khams ’di dag la bdag po gaṅ
yaṅ med de bskyed pa yaṅ med do ||lus ’di la bdag med de |bdag tu mṅon par źen pa ma gtogs
par ’di la don dam par na gaṅ nad ces bya ba de mi dmigs te |de bas na bdag ni mṅon par
źen pa med ciṅ | nad kyi rtsa ba kun śes pa la gnas par bya’o źesdes bdag tu ’du śes pa
rgyun bcad de chos kyi ’du śes bskyed par bya’o ||lus ’di ni chos maṅ po ’dus pa steskye ba
na yaṅ chos kho na skye |’gag pa na yaṅ chos kho na ’gag ste |chos de dag ni phan tshun
du mi tshor mi śes te |chos de dag skye ba na yaṅ ’di sñam du bdag skye’o sñam du mi sems
so ||’gag pa na yaṅ ’di sñam du bdag ’gag go sñam du mi sems so ||

