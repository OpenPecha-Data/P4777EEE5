de nas bcom ldan ’das de bźin gśegs pa spos mchog brtsegs pa’i saṅs rgyas kyi źiṅ nas lhags
pa’i byaṅ chub sems dpa’de dag thams cad kyis thal mo sbyar te | de bźin gśegs pa la phyag
btsal źiṅ tshig ’di skad ces gsol to ||bcom ldan ’das bdag cag gis ’di ltar saṅs rgyas kyi
źiṅ ’di la ṅan par ’du śes bskyed pa yid la bgyis pa rnams spaṅ bar ’tshal lo ||de ci’i
slad du źe na |bcom ldan ’das saṅs rgyas bcom ldan ’das rnams kyi saṅs rgyas kyi yul daṅ |
thabs mkhas pa ni bsam gyis mi khyab ste |de dag sems can thams cad yoṅs su smin par bgyi
ba’i slad du | ji lta ji lta bur bźed pa de ltar de lta bur źiṅ bkod pa ston to |bcom ldan
’das bdag cag ’jig rten gyi khams spos thams cad dri mchog der mchis kyang bcom ldan ’das
rjes su dran par ’gyur ba’i chos kyi rdzongs shig bdag cag la stsal bar gsol |de skad ces
gsol pa daṅ |

