de nas li tsa bī dri ma med par grags pas gnas brtan ’od sruṅ chen po la ’di skad ces smras
so ||btsun pa ’od sruṅ chen po phyogs bcu’i ’jig rten gyi khams dpag tu med pa dag na bdud
ji snyed bdud byed pade dag thams cad kyaṅ rnam par thar pa bsam gyis mi khyab pa la gnas
pa’i byaṅ chub sems dpa’ rnams thabs la mkhas pas sems can yoṅs su smin par bya ba’i phyir
bdud byed do | |btsun pa ’od sruṅ chen po phyogs bcu’i ’jig rten gyi khams dpag tu med pa
dag na byaṅ chub sems dpa’ la sloṅ ba gaṅ dag gis lag pa yam | rkaṅ pa yam |rna ba yam |
sna yam | khrag gam | rgyus pa yam | rus pa yam | rkaṅ pa yam | mig gam | ro stod dam | mgo
’am | yan lag daṅ | nyiṅ lag gam |rgyal po’i srid dam | yul ’khor ram | ljoṅs sam | chuṅ
ma daṅ | bu pho daṅ | bu mo daṅ | bran pho daṅ | bran mo daṅ | rta daṅ | glaṅ po che daṅ
| śiṅ rta daṅ | bźon pa daṅ |gser daṅ | dṅul daṅ | nor bu daṅ | mu tig daṅ | duṅ daṅ | man
śel daṅ | byu ru daṅ | bai dū rya daṅ | nor bu rin po che rnams kyaṅ ruṅ |bza’ ba daṅ |
btuṅ ba daṅ | bro ba rnams sam | gos rnams kyaṅ ruṅ | ñam ṅa bar byas te sloṅ bade dag thams
cad kyaṅ phal cher rnam par thar pa bsam gyis mi khyab pa la gnas pa’i byaṅ chub sems dpa’
rnams te | thabs la mkhas pas lhag pa’i bsam pa brtan pa ’di ston to ||de ci’i phyir źe
na |btsun pa ’od sruṅ chen po | byaṅ chub sems dpa’ rnams ni dka’ thub drag pas na de lta
bur ston te |go skabs ma phye bar byaṅ chub sems dpa’ la ñam ṅa bar byed pa’i mthu skye
bo phal la med do || go skabs ma phye bar gsad pa’am bslaṅ bar yaṅ mi nus so ||btsun pa ’od
sruṅ ’di lta ste | dper na  srin bu me khyer gyis ñyi ma’i dkyil ’khor gyi ’od zil gyis
mnan par mi nus pade bźin du btsun pa ’od sruṅ go skabs ma phye bar byaṅ chub sems dpa’i thad
du ’gro ba’am bslaṅ bar mi nus so ||

btsun pa ’od sruṅ chen po ’di lta ste | dper na bal glaṅ glaṅ po che la brdeg pa ni boṅ bus
bzod par mi nus te |de bźin du btsun pa ’od sruṅ chen po byaṅ chub sems dpa’ ma yin pas byaṅ
chub sems dpa’ la ñam ṅa bar byed mi nus kyibyaṅ chub sems dpa’ ñid byaṅ chub sems dpa’
la ñam ṅa bar byed de | byaṅ chub sems dpa’ ñam ṅa bar byas pa byaṅ chub sems dpas bzod do
||btsun pa ’od sruṅ chen po | de ni rnam par thar pa bsam gyis mi khyab pa la gnas pa’i
byaṅ chub sems dpa’ rnams kyi thabs śes pa’i stobs la ’jug pa’o ||

rnam par thar pa bsam gyis mi khyab pa bstan pa’i le’u ste lṅa pa’o | |  | |

