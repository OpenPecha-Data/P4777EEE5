rigs kyi bu gźan yaṅ chos kyi mchod pa ni gaṅ chos la chos su ṅes par sems pa |chos la chos
bźin nan tan byed pa |rten ciṅ ’brel par ’byuṅ bar mthun pa |mthar lta ba thams cad daṅ bral
ba |skye ba med pa | ’byuṅ ba med pa la bzod pa |bdag med pa | sems can med par ’jug pa
|rgyu daṅ rkyen daṅ mi ’gal ba daṅ |’thab ba med pa | rtsod pa med pa | ṅa yi ba med pa |
ṅar ’dzin pa daṅ bral ba |don la rton gyi tshig ’bru la mi rton pa |ye śes la rton gyi rnam
par śes pa la mi rton pa |ṅes pa’i don gyi mdo sde la rton gyi draṅ ba’i don kun rdzob
la mṅon par ma źen pa |chos nyid la rton gyi gaṅ zag tu lta ba dmigs par ’dzin pa la mṅon
par ma źen pa |saṅs rgyas kyi chos nyid ji lta ba bźin du khoṅ du chud pa |kun gźi med par
’jug pa | kun gźi yaṅ dag par ’joms pa |ma rig pa rnam par źi ba nas | rga śi daṅ | mya ṅan
daṅ | smre sṅags ’don pa daṅ | sdug bsṅal ba daṅ | yid mi bde ba daṅ | ’khrug pa’i bar
du rnam par źi źiṅde ltar rten ciṅ ’brel par ’byuṅ ba’i yan lag bcu gnyis la ’di lta ste |sems
can la lta ba zad mi śes par mṅon par sgrub pas mṅon par sgrub ciṅ lta ba rnams la mi
lta ba ’di ni |rigs kyi bu bla na med pa’i chos kyi mchod pa źes bya’o ||

