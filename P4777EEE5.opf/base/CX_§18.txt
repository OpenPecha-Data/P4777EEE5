ji ltar na ’dus ma byas la mi gnas śe na |gaṅ gi tshe stoṅ pa nyid la byaṅ bar byed ciṅ stoṅ
pa nyid mṅon sum du yaṅ mi byed |mtshan ma med pa la yoṅs su byaṅ bar byed kyaṅ mtshan ma
med pa mṅon sum du yaṅ mi byed | smon pa med pa la yoṅs su byaṅ bar byed kyaṅ smon pa med
pa mṅon sum du yaṅ mi byed | mṅon par ’du mi byed pa la yoṅs su byaṅ bar byed kyaṅ mṅon par
’du mi byed pa mṅon sum du yaṅ mi byed |mi rtag par so sor rtog kyaṅ dge ba’i rtsa bas
chog mi śes |sdug bsṅal bar so sor rtog kyaṅ bsams bźin du skye |bdag med par so sor rtog
kyaṅ bdag yoṅs su ’dor ba yaṅ ma yin |źi bar so sor rtog kyaṅ śin tu źi ba yaṅ mi skyed |dben
par so sor rtog kyaṅ lus daṅ | sems kyis kyaṅ ’bad |gnas med par so sor rtog kyaṅ dkar
po’i chos kyis gnas spoṅ ba yaṅ ma yin |’byuṅ ba med par so sor rtog kyaṅ sems can rnams
kyi khur blaṅs pa yaṅ thogs |zag pa med par so sor rtog kyaṅ ’khor ba’i rgyun la sloṅ bar
yaṅ byed |rgyu ba med par so sor rtog kyaṅ sems can yoṅs su smin par bya ba’i phyir rgyu bar
yaṅ ’gyur |bdag med par so sor rtog kyaṅ sems can la snyiṅ rje chen po mi ’dor |mi skye
bar so sor rtog kyaṅ nyan thos kyi ṅes bar yaṅ mi ltuṅ |gsog daṅ | gso ba daṅ | snyiṅ po
med pa daṅ | bdag po med pa daṅ | gnas med par so sor rtog kyaṅ bsod nams gsog ma yin pa daṅ
| ye śes gsob ma yin pa daṅ | brnag pa yoṅs su rdzogs śiṅ raṅ byuṅ ba’i ye śes su dbaṅ
bskur pa daṅ | raṅ byuṅ gi ye śes la brtson pa daṅ | ṅes pa’i don saṅs rgyas kyi rigs la rab
tu gnas pa yin te |rigs kyi bu de ltar na de lta bu’i chos la mos pa’i byaṅ chub sems dpa’
ni ’dus ma byas la mi gnas śiṅ ’dus byas kyaṅ zad par mi byed do ||rigs kyi bu |

