’jig rten daṅ mthun par bya ba’i phyir rgan rabs daṅ | bar ma daṅ | gźon nu’i grogs su gyur
ciṅ chos gźin du smra ba |

tha sñad thams cad du ’jug kyaṅ rñed pa daṅ loṅs spyod la re ba med pa |

sems can thams cad gdul ba’i phyir lam gyi bźi mdo daṅ sum mdo thams cad na’aṅ snaṅ la sems
can rnams sruṅ ba’i phyir rgyal po’i bya ba rnams la yaṅ źugs pa |

theg pa dman pa la mos pa zlog ciṅ theg pa chen po la sems can rnams yaṅ dag par gzud pa’i phyir
chos ñan pa daṅ | yaṅ dag par brjod pa thams cad na yaṅ snaṅ ba |

byis pa rnams yoṅs su smin par bya ba’i phyir yi ge’i grwa khaṅ thams cad du’aṅ ’gro ba |

’dod pa’i ñes pa yaṅ dag par bstan pa’i phyir smad ’tshoṅ gi khyim kun du’aṅ ’jug pa |

dran pa yaṅ dag par gźag pa’i phyir chaṅ ’tshoṅ ba’i khyim thams cad du’aṅ ’jug pa |

