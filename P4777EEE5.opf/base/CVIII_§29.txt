byaṅ chub sems dpa’ lag na phyag rgya rin po ches smras pa |mya ṅan las ’das pa la mṅon par
dga’ źiṅ ’khor ba la mi dga’ ba de ni gñis te |gaṅ mya ṅan las ’das pa la yaṅ mṅon par dga’
ba med pa | ’khor ba la yaṅ mi dga’ ba med pa de ni gñis su med pa’o ||de ci’i phyir źe
na |gaṅ bciṅs pa las ni grol bar bstan gyi |gaṅ śin tu ma bciṅs pa de thar pa ga la tshol
|ma bciṅs ma grol ba’i dge sloṅ gis ni dga’ ba daṅ | mi dga’ ba yaṅ mi rñed de | de ni gñis
su med par ’jug pa’o ||

