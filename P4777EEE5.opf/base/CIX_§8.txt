de nas bcom ldan ’das de bźin gśegs pa spos mchog brtsegs pas dri thams cad daṅ ldan pa’i snod
du dri thams cad bsgos pa’i zas blugs te | de sprul pa’i byaṅ chub sems dpa’ de la byin
no ||de nas de’i tshe byaṅ chub sems dpa’ brgya stoṅ phrag dgu bcu yaṅ der ’gro bar chas
te |bcom ldan ’das bdag cag kyaṅ ’jig rten gyi khams mi mjed der bcom ldan ’das śā kya thub
pa de la blta ba daṅ | phyag ’tshal ba daṅ | bsnyen bkur bgyi ba daṅ | dri ma med par grags
pa de daṅ | byaṅ chub sems dpa’ de dag kyaṅ blta ba’i slad du mchi’o ||

bcom ldan ’das des bka’ stsal pa |rigs kyi bu dag | da de’i dus la bab par śes na deṅ śig |rigs
kyi bu dag | sems can de dag myos śiṅ bag med par gyur ta re | dri rnams med par gyis
la deṅs śig |’jig rten gyi khams mi mjed de’i sems can de dag spa goṅ bar ’gyur du ’oṅ gi
raṅ gi gzugs kyaṅ sgyur cig |’jig rten gyi khams de la yaṅ ṅan par ’du śes bskyed nas khoṅ
khro ba’i ’du śes ma skyed cig |de ci’i phyir źe na |rigs kyi bu saṅs rgyas kyi źiṅ ni nam
mkha’i źiṅ ste |sems can rnams yoṅs su smin par bya ba’i phyir saṅs rgyas bcom ldan ’das
rnams ni saṅs rgyas kyi yul thams cad mi ston to ||

