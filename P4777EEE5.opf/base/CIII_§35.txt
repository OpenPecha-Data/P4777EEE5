btsun pa ñe bar ’khor | kun tu rtog pa ni ñon moṅs pa ste | mi rtog | rnam par mi rtog pa ni
raṅ bźin no ||phyin ci log ni kun nas ñon moṅs pa ste | phyin ci ma log pa ni raṅ bźin no
||bdag tu sgro ’dogs pa ni kun nas ñon moṅs pa ste | bdag med pa ni raṅ bźin no ||btsun pa
ñe bar ’khor | chos thams cad ni skyes nas ’jig ciṅ mi gnas pa ste | sgyu ma daṅ | sprin
daṅ | glog lta bu’o ||chos thams cad ni mi sdod pa ste | skad cig tsam du yaṅ mi ’dug go
|chos thams cad ni rmi lam daṅ | smig rgyu ba daṅ ’dra ste | yaṅ dag pa ma yin pa mth’oṅ ba’o
||chos thams cad ni chu zla daṅ gzugs brñan daṅ ’dra ste | sems kun tu rtog pa las byuṅ
ba’o ||gaṅ dag gis de ltar śes pa de dag ni ’dul ba ’dzin pa źes bya ste |gaṅ dag de ltar
btul ba de dag ni legs par btul ba’o ||

