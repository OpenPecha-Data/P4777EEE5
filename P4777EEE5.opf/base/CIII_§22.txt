btsun pa gaṅ po | sñoms par źugs te dge sloṅ ’di dag gi sems ltos la chos ston cig |rin po che’i
snod chen por zan rul ma blugs śig |dge sloṅ ’di dag gi bsam pa ji lta bu śes par gyis
lanor bu rin po che ba’i d’u rya mchiṅ bu’i nor bu daṅ mtshuṅs par ma byed cig |btsun pa
gaṅ po sems can gyi dbaṅ po dag la ma brtags par ñi tshe ba’i dbaṅ po ñe bar ma sgrub śig
|rma med pa la rma ma phyuṅs śig |lam chen por ’jug par ’dod pa sraṅ dog par ma gzud cig
|rgya mtsho chen po ba laṅ gi rmig rjes su ma blugs śig |ri rab yuṅs ’bru’i naṅ du ma gźug
cig |ñi ma’i ’od srin bu me khyer gyis ma bzlog cig |seṅ ge’i sgra sgrogs par ’dod pa rnams
tsa’i sgra la ma gzud cig |btsun pa gaṅ po | dge sloṅ ’di dag thams caṅ ni theg pa chen
po la yaṅ dag par źugs pa las byaṅ chub kyi sems stor ba śa stag ste |btsun pa gaṅ po ’di
dag la ñan thos kyi theg pa ma ston cig | ñan thos kyi theg pa ni yaṅ dag pa ma yin te |sems
can gyi dbaṅ po’i rim pa śes pa la ñan thos ’di dag ni kho bos dmus loṅ daṅ ’dra ba sñam
byed do ||

