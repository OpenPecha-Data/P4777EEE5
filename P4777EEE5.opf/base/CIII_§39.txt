btsun pa sgra gcan zin | rab tu byuṅ ba’i yon tan daṅ | phan yon ji ltar khyod ston pa de ltar
mi bstan to ||de ci’i phyir źe na |rab tu ’byuṅ ba ni yon tan med ciṅ phan yon med pa yin
no ||btsun pa sgra gcan zin | gaṅ la ’dus byas ’jug pa de la yon tan daṅ | phan yon yod
mod kyirab tu byuṅ pa ni ’dus ma byas par sbyor ba yin te | ’dus ma byas la ni yon tan daṅ
| phan yon med do ||btsun pa sgra gcan zin rab tu ’byuṅ ba ni gzugs can ma yin te | gzugs
daṅ bral pa’o ||thog ma daṅ | tha ma’i mthar lta ba daṅ bral pa’o ||mya ṅan las ’das pa’i
lam mo ||mkhas pa rnams kyis bsṅags pa’o || ’phags pa rnams kyis yoṅs su bzuṅ ba’o ||bdud
thams cad pham par byed pa’o || ’gro ba lṅa las grol ba’o ||mig lṅa rnam par sby’oṅ ba’o
|| stobs lṅa ’thob pa’o || dbaṅ po lṅa’i rten to ||gźan dag la mi gnod pa’o || sdig pa’i
chos daṅ ma ’dres pa’o || pha rol mu stegs can rab tu ’dul ba’o ||gdags pa las yaṅ dag par
’das pa’o || ’dod pa’i ’dam la zab pa’o ||yoṅs su ’dzin pa med pa’o || ṅa yi ba med ciṅ ṅar
’dzin pa daṅ bral ba’o ||len pa med pa’o || ’khrug pa med pa’o || ’khrug pa spaṅs pa’o
||raṅ gi sems ’dul źiṅ gźan gyi sems sruṅ ba’o ||źi gnas daṅ mthun pa’o || thams cad du kha
na ma tho ba med pa ste |de ni rab tu byuṅ ba źes bya | gaṅ dag de ltar rab tu byuṅ ba de
dag ni legs par rab tu byuṅ ba’o ||

