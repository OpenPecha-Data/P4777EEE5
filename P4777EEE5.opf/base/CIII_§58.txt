drug mṅon par śes pas de ni mṅon par śes pa’i sñiṅ po’o ||mi rtog pa’i phyir de ni rnam par
thar pa’i sñiṅ po’o ||sems can yoṅs su smin par byed pa’i phyir de ni thabs kyi sñiṅ po’o
||sems can thams cad sdud pa’i phyir de ni bsdu pa’i dṅos po’i sñiṅ po’o ||nan tan sñiṅ por
byed pa’i phyir de ni thos pa’i sñiṅ po’o ||tshul bźin so sor rtog pa’i phyir de ni ṅes
par sems pa’i sñiṅ po’o ||’dus byas daṅ ’dus ma byas spoṅ ba’i phyir de ni byaṅ chub kyi phyogs
kyi chos kyi sñiṅ po’o ||’jig rten thams cad mi slu ba’i phyir de ni bden pa’i sñiṅ
po’o ||ma rig pa’i zag pa zad pa nas rga śi’i bar gyi zag pa zad pa’i phyir de ni rten ciṅ
’brel bar ’byuṅ ba’i sñiṅ po’o ||yaṅ dag pa ji lta ba bźin du mṅon par rdzogs par byaṅ chub
pa’i phyir de ni ñon moṅs pa thams cad rab tu źi ba’i sñiṅ po’o ||

