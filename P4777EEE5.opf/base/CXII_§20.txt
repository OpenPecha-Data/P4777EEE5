de skad ces bka’ stsal pa daṅ | bcom ldan ’das la byaṅ chub sems dpa’ byams pas ’di skad ces
gsol to ||bcom ldan ’das kyis ji skad du legs par gsuṅs pa ni bcom ldan ’das ṅo mtshar to
||bcom ldan ’das legs so || bcom ldan ’das bdag gis da slan chad noṅs pa ’di dag spaṅ bar
bgyi’o ||de bźin gśegs pas bla na med pa yaṅ dag par rdzogs pa’i byaṅ chub bskal ba bye ba
khrag khrig brgya stoṅ graṅs ma mchis pa nas yaṅ dag par bsgrubs pa ’di bsruṅ bar bgyi’o
|| gzuṅ bar bgyi’o ||ma ’oṅs pa’i rigs kyi bu pho daṅ | rigs kyi bu mo snod du gyur pa de
dag la mdo sde ’di lta bu lag tu son par bgyi’o ||dran pa gaṅ gis ’di ’dra ba’i mdo sde ’di
lta bu la mos pa daṅ | ’dzin pa daṅ | ’chaṅ ba daṅ | kun chub bar bgyid pa daṅ | ’dzud
pa daṅ | yi ger ’dri ba daṅ |gźan dag la yaṅ rgya cher ’chad par ’gyur ba’i dran pa nye bar
bsgrub par bgyi’o ||bcom ldan ’das bdag gis de dag brtan par bgyi’o ||bcom ldan ’das de’i
dus na ’di lta bu’i mdo sde ’di la mos pa daṅ | rab tu ’jug par ’gyur ba de ni |bcom ldan
’das byaṅ chub sems dpa’ byams pa’i byin gyis rlabs lags par rig bar bgyi’o ||

de nas bcom ldan ’das kyis byaṅ chub sems dpa’ byams pa la legs so źes bya ba byin naslegs so
legs so || byams pa khyod kyi tshig de ni legs par smras te |de bźin gśegs pa yaṅ khyod
kyis legs par smras pa de la rjes su yi raṅ ba gnaṅ bar mdzad do ||

