byaṅ chub sems dpa’ śin tu dul bas smras pa |lus daṅ | ṅag daṅ | yid kyi sdom pa źes bya ba
de ni gñis su med de |de ci’i phyir źe na |chos ’di dag ni mṅon par ’du mi byed pa’i mtshan
ñid de |lus kyi mṅon par ’du mi byed pa gaṅ yin pa ṅag gi mṅon par ’du mi byed pa yaṅ de’i
mtshan ñid do || yid kyi mṅon par ’du mi byed pa yaṅ de’i mtshan ñid de |gaṅ chos thams
cad kyi mṅon par ’du mi byed pa de yin par śes par bya | rjes su rig par bya ste |gaṅ ’di
la mṅon par ’du mi byed par śes pa de ni gñis su med par ’jug pa’o ||

