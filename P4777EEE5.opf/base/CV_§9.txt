de nas tshe daṅ ldan pa śā ri’i bus li tsa ba’i dri ma med par grags pa la ’di skad ces smras
so ||rigs kyi bu khyim chuṅ ṅu’i naṅ du seṅ ge’i khri ’di lta bu’i mtho źiṅ che ba sna tshogs
’di lta bu stoṅ phrag ’di snyed chud pa daṅ |’di dag gis yaṅs pa’i groṅ khyer chen po
yaṅ bsgribs par ma gyur |dzam bu’i gliṅ gi groṅ daṅ | groṅ khyer daṅ | groṅ rdal daṅ | yul
’khor daṅ | rgyal po’i ’khor daṅ | gliṅ chen po bźi la yaṅ cuṅ zad kyaṅ ma bsgribs | lha
daṅ | klu daṅ | gnod sbyin daṅ | dri za daṅ | lha ma yin daṅ | nam mkha’ ldiṅ daṅ mi’am
ci daṅ | lto ’phye chen po’i gnas rnams kyaṅ bsgribs par ma gyur te |sṅon ci ’dra ba phyis
kyaṅ de bźin du snaṅ ba ni ṅo mtshar to ||

