de nas ’jam dpal gźon nur gyur pas li tsa ba’i dri ma med par grags pa la ’di skad ces smras
so ||rigs kyi bu ji ltar na byaṅ chub sems dpa’ saṅs rgyas kyi chos rnams la ’gro bar soṅ
ba yin |

smras pa | ’jam dpal gaṅ gi tshe byaṅ chub sems dpa’ ’gro ba ma yin par ’gro ba de’i tshe byaṅ
chub sems dpa’ saṅs rgyas kyi chos rnams la ’gro bar soṅ ba yin no ||

smras pa | byaṅ chub sems dpas ’gro ba ma yin par ’gro ba gaṅ |

smras pa | gaṅ gi tshe mtshams med pa lṅa’i ’gro bar ’gro yaṅgnod sems daṅ | rnam par ’tshe
ba daṅ | rab tu sdaṅ bar mi ’gyur ro ||sems can dmyal ba’i ’gro bar ’gro yaṅñon moṅs pa’i
rdul thams cad daṅ bral ba yin |dud ’gro’i ’gro bar ’gro yaṅglen pa’i mun pa mun gnag daṅ
bral ba yin |lha ma yin du ’gro bar ’gro yaṅṅa rgyal daṅ | rgyags pa daṅ | dregs pa med pa
yin |gśin rje’i ’jig rten du ’gro bar ’gro yaṅbsod nams daṅ | ye śes kyi tshogs thams cad
blaṅs pa yin |mi g.yo ba daṅ | gzugs med pa’i ’gro bar ’gro yaṅde’i ’gro ba la yaṅ dag par
’jug pa ma yin |’dod chags kyi ’gro bar ’gro yaṅ’dod pa’i loṅs sbyod thams cad la ’dod chags
daṅ bral pa yin |źe sdaṅ gi ’gro bar ’gro yaṅsems can thams cad la khoṅ khro ba med pa
yin |gti mug gi ’gro bar ’gro yaṅchos thams cad la śes rab kyis ṅes par rtogs pa’i sems
pa daṅ ldan pa yin |ser sna’i ’gro bar ’gro yaṅlus daṅ | srog la mi lta bas phyi naṅ gi dṅos
po yoṅs su gtoṅ pa yin |tshul khrims ’chal ba’i ’gro bar ’gro yaṅkha na ma tho ba cuṅ zad
la yaṅ ’jigs par lta źiṅ sbyaṅs pa’i yon tan daṅ | yo byad bsñuṅs pa thams cad la gnas
pa yin |gnod sems kyi tha ba daṅ | khoṅ khro ba’i ’gro bar ’gro yaṅśin tu gnod sems med ciṅ
byams pa la gnas pa yin |le lo’i ’gro bar ’gro yaṅbrtson ’grus rtsom pa rgyun mi ’chad ciṅ
dge ba’i rtsa ba thams cad yoṅs su tshol ba la brtson pa yin |dbaṅ po ’khrul ba’i ’gro
bar ’gro yaṅraṅ bźin gyis sñoms par źugs śiṅ bsam gtan don yod pa yin |’chal ba’i śes rab
kyi ’gro bar ’gro yaṅśes rab kyi pha rol tu phyin pa’i ’gro bar soṅ źiṅ ’jig rten pa daṅ |
’jig rten las ’das pa’i bstan bcos thams cad la mkhas pa yin |tshul ’chos pa daṅ | kha gsag
byed pa’i ’gro bar ’gro yaṅldem po dag la mkhas śiṅ thabs mkhas pa’i spyod pa tshar phyin
pa yaṅ yin |ṅa rgyal gyi ’gro ba’aṅston la ’jig rten thams cad kyi zam pa daṅ | stegs bur
’gyur ba yaṅ yin |ñon moṅs pa’i ’gro bar ’gro yaṅśin tu kun nas ñon moṅs pa med ciṅ raṅ
bźin gyis yoṅs su dag pa yaṅ yin |bdud kyi ’gro bar ’gro yaṅsaṅs rgyas kyi chos thams cad
la gźan gyi driṅ la mi ’jog pa yaṅ yin |ñan thos kyi ’gro bar ’gro yaṅsems can rnams la ma
thos pa’i chos thos par byed pa yaṅ yin |raṅ saṅs rgyas kyi ’gro bar ’gro yaṅsems can thams
cad yoṅs su smin par bya ba’i phyir sñiṅ rje chen po las byuṅ ba yaṅ yin |dbul po’i ’gro
bar ’gro yaṅloṅs spyod zad mi śes pa’i rin po che lag na thogs pa yaṅ yin |dbaṅ po ñams
pa’i ’gro bar ’gro yaṅgzugs bzaṅ źiṅ mtshan gyis legs par brgyan pa yaṅ yin |rigs ṅan par
skye ba’i ’gro bar ’gro yaṅbsod nams daṅ | ye śes kyi tshogs bsags pas de bźin gśegs pa’i
gduṅ rab tu skye bar ’gyur ba yaṅ yin |ñam chuṅ źiṅ mdog ṅan pa gźan pa’i ’gro bar ’gro yaṅbltan
sdug pa daṅ | sred med kyi bu’i lus lta bu thob pa yaṅ yin |sems can thams cad lan
ba daṅ | mi bde ba’i spyod pa’aṅston la ’chi ba’i ’jigs pa las śin tu ’das śiṅ rab tu choms
pa yaṅ yin |loṅs sbyod kyi ’gro bar ’gro yaṅbtsal ba thams cad med ciṅ mi rtag pa’i ’du
śes la so sor rtog pa maṅ ba yaṅ yin |byaṅ chub sems dpas slas daṅ | gar thabs maṅ po ston
kyaṅdben par sbyod ciṅ ’dod pa’i ’dam las brgal ba yaṅ yin |khams daṅ | skye mched kyi ’gro
bar ’gro yaṅgzuṅs thob ciṅ spobs pa sna tshogs kyis brgyan pa yaṅ yin |mu stegs can gyi
’gro bar ’gro yaṅmu stegs su gyur pa yaṅ ma yin |’jig rten thams cad kyi ’gro bar ’gro yaṅ’gro
ba thams cad las phyir ldog pa yaṅ yin |mya ṅan las ’das pa’i ’gro bar ’gro yaṅ’khor
ba’i rgyun kyaṅ mi gtoṅ ba yin te |’jam dpal | de ltar na byaṅ chub sems dpa’ ’gro ba ma
yin par ’gro ba ste |saṅs rgyas kyi chos rnams la ’gro bar soṅ ba yin no ||

