gal te ji lta bur sems yoṅs su dag pa de ’dra bar byaṅ chub sems dpa’i saṅs rgyas kyi źiṅ yoṅs
su dag par ’gyur na | bcom ldan ’das ś’a kya thub pa byaṅ chub sems dpa’i spyad pa spyod
pa na | de sems yoṅs su ma dag gam | ci nas saṅs rgyas kyi źiṅ ’di lta bur yoṅs su ma dag
par snaṅ sñam mo ||

de nas bcom ldan ’das kyis tshe daṅ ldan pa śā ri’i bu’i sems kyi yoṅs su rtog pa thugs kyis
mkhyen nas tshe daṅ ldan pa śā ri’i bu la ’di skad ces bka’ stsal to | |śā ri’i bu ’di ji
sñam du sems | ñi ma daṅ zla ba yoṅs su ma dag gam ci na dmus loṅ dag gis mi mthoṅ |

gsol pa | bcom ldan ’das de lta ma lags so | | de ni dmus loṅ gis noṅs kyi ñi ma daṅ zla bas
ni ma noṅs so ||

bka’ stsal pa | śā ri’i bu de bźin du sems can la las de bźin gśegs pa’i saṅs rgyas kyi źiṅ
gi yon tan gyi rgyan bkod pa mi mthoṅ ba de ni sems can rnams kyis mi śes pas ñes kyi de la
de bźin gśegs pas ñes pa ni ma yin no || śā ri’i bu de bźin gśegs pa’i saṅs rgyas kyi źiṅ
ni yoṅs su dag mod kyi khyod kyis de mi mthoṅ ṅo ||

