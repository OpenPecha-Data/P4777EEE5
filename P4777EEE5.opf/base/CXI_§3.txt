de nas bcom ldan ’das kyis tshe daṅ ldan pa śā ri’i bu la ’di skad ces bka’ stsal to ||śā ri’i
bu rigs kyi bu ’di ni ’jig rten gyi khams mṅon par dga’ ba nas de bźin gśegs pa mi ’khrugs
pa’i druṅ nas ’dir ’oṅs so ||

gsol pa | bcom ldan ’das skyes bu dam pa ’di saṅs rgyas kyi źiṅ de tsam du rnam par dag pa nas
mchis te | saṅs rgyas kyi źiṅ noṅs pa maṅ po’i skyon chags pa la mṅon par dga’ ba ni ṅo
mtshar to ||

de nas li tsa ba’i dri ma med par grags pas smras pa | śā ri’i bu ’di ji snyam du sems |nyi
ma’i ’od rnams mun pa daṅ lhan cig ’grogs sam |smras pa | de ni ma yin no ||rigs kyi bu de
gnyis mi ’grogs sam |

smras pa | rigs kyi bu | de gnyis mi ’grogs te |nyi ma’i dkyil ’khor śar ma thag tu mun pa thams
cad med par ’gyur ro ||

smras pa | ci’i phyir na ’dzam bu’i gliṅ du nyi ma ’char |

smras pa | de ni snaṅ bar bya ba daṅ mun pa bsal ba’i phyir ro ||

smras pa | btsun pa śā ri’i bu de bźin du byaṅ chub sems dpa’ ni sems can rnams yoṅs su sbyaṅ
ba daṅ | ye śes kyi snaṅ bar bya ba daṅ | mun pa chen po bsal ba’i phyir bsams bźin du saṅs
rgyas kyi źiṅ yoṅs su ma dag pa rnams su skye ste |nyon moṅs pa rnams daṅ lhan cig mi
gnas śiṅ sems can thams cad kyi nyon moṅs pa’i mun pa yaṅ rnam par sel to ||

