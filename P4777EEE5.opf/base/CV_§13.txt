btsun pa śā ri’i bu gźan yaṅ | ’khor ba tshad med pas ’dul ba’i sems can dag kyaṅ yod | ’khor
ba bstuṅ bas ’dul ba dag kyaṅ yod de |de la rnam par thar pa bsam gyis mi khyab pa la gnas
pa’i byaṅ chub sems dpa’ ni ’khor ba tshad med pas ’dul ba’i sems can rnams ’dul ba’i dbaṅ
gi phyir źag bdun yaṅ bskal pa ’das par ston te |’khor ba bstuṅ bas ’dul ba’i sems can
rnams la ni bskal pa yaṅ źag || bdun gyis ’das par ston to ||de la ’khor ba tshad med pas
’dul pa’i sems can rnams ni źag bdun la yaṅ bskal pa ’das pa sñam du śes so || gaṅ ’khor
ba bstuṅ bas ’dul ba’i sems can de dag ni bskal pa yaṅ źag bdun gyis ’das par śes so ||

