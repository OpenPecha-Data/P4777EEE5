de la thabs kyis ma zin pa’i śes rab bciṅs pa gaṅ źe na |’di lta ste | stoṅ pa ñid daṅ | mtshan
ma med pa daṅ | smon pa med pa la ṅes par sems śiṅ |mtshan daṅ | dpe byad bzaṅ po daṅ
| saṅs rgyas kyi źiṅ gi rgyan daṅ | sems can yoṅs su smin par bya ba la ṅes par mi sems pa
nithabs kyis ma zin pa’i śes rab ste bciṅs pa’o ||de la thabs kyis zin pa’i śes rab grol
ba gaṅ źe na |’di lta ste | mtshan daṅ | dpe byad bzaṅ po dang | saṅs rgyas kyi źiṅ gi rgyan
daṅ | sems can yoṅs su smin par bya ba la sems ṅes par sems śiṅ stoṅ pa ñid daṅ | mtshan
ma med pa daṅ smon pa med pa la ’dris par byed pa’di ni thabs kyis zin pa’i śes rab ste
grol ba’o ||de la śes rab kyis ma zin pa’i thabs bciṅs pa gaṅ źe na |’di lta ste | lta ba
thams cad daṅ | ñon moṅs pa kun nas ldaṅ ba daṅ | bag la ñal daṅ | rjes su chags pa daṅ |
khoṅ khro ba la gnas pa’i dge ba’i rtsa ba rtsom pa thams cad byaṅ chub tu mi bsṅo ba niśes
rab kyis ma zin pa’i thabs te bciṅs pa’o ||de la śes rab kyis zin pa’i thabs grol ba gaṅ
źe na |’di lta ste | lta ba thams cad daṅ | ñon moṅs pa kun nas ldaṅ ba daṅ | bag la ñal
ba daṅ | rjes su chags pa daṅ | khoṅ khro ba spaṅs pa’i dge ba’i rtsa ba rtsom pa thams cad
byaṅ chub tu yoṅs su bsṅos la des kyaṅ mi snyems pade ni byaṅ chub sems dpa’i śes rab kyis
zin pa’i thabs te grol ba’o ||

