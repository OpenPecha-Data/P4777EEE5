de’i naṅ nas rgyal bu zla gdugs źes bya bade gcig pu dben par soṅ nas ’di snyam du sems te |mchod
pa de bas mchod pa gźan ches khyad par du ’phags śiṅ rgya che ba yod dam snyam pa daṅ
|

saṅs rgyas kyi byin gyi rlabs kyis bar snaṅ de las lha dag ’di skad ces zer ro ||skyes bu dam
pa chos kyi mchod pa ni mchod pa thams cad kyi naṅ na mchog go |

des smras pa | chos kyi mchod pa de gaṅ yin |

lhas smras pa | skye bu dam pa khyod de bźin gśegs pa sman gyi rgyal po de’i druṅ du soṅ la
chos kyi mchod pa de gaṅ lags źes źus śig daṅ |bcom ldan ’das de khyod la luṅ ston to ||

de nas lha’i dbaṅ po rgyal bu zla gdugs gźon nu bcom ldan ’das de bźin gśegs pa dgra bcom pa
yaṅ dag par rdzogs pa’i saṅs rgyas sman gyi rgyal po ga la ba der soṅ ste phyin pa daṅ |bcom
ldan ’das kyi źabs la mgo bos phyag btsal te phyogs gcig tu ’dug go |phyogs gcig tu ’dug
nas rgyal bu zla gdugs kyis bcom ldan ’das de bźin gśegs pa sman gyi rgyal po de la ’di
skad ces gsol to ||bcom ldan ’das chos kyi mchod pa źes bgyi ba’i chos kyi mchod pa de gaṅ
lags |

