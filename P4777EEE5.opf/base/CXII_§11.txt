bdag med pa | sems can med pa | srog med pa | gaṅ zag med pa |stoṅ pa nyid daṅ | mtshan ma med
pa daṅ | smon pa med pa daṅ | mṅon par ’du mi byed pa daṅ |ma skyes pa daṅ | ma byuṅ ba
daṅ ldan pa |byaṅ chub kyi snyiṅ po sgrub pa | chos kyi ’khor lo rab tu bskor ba |lha daṅ
| klu daṅ | gnod sbyin daṅ | dri za daṅ | lha ma yin daṅ | nam mkha’ ldiṅ daṅ | mi’am ci
daṅ | lto ’phye chen po’i dbaṅ po rnams kyis rab tu bstod ciṅ bsṅags pa |dam pa’i chos kyi
rigs rgyun mi gcod pa | chos kyi mdzod ’dzin pa | chos kyi mchod pa’i mchog la źugs pa |’phags
pa’i skye bo thams cad kyis yoṅs su gzuṅ ba |byaṅ chub sems dpa’i spyod pa thams cad
yaṅ dag par ston pa |yaṅ dag pa’i don gyi chos so sor yaṅ dag par rig pa la ’jug pa |chos
kyi mdo mi rtag pa daṅ | sdug bsṅal ba daṅ | bdag med pa daṅ | źi ba las ṅes par byuṅ ba
|ser sna can daṅ | tshul khrims ’chal ba daṅ | gnod sems can daṅ | le lo can daṅ | brjed ṅas
pa daṅ | śes rab ’chal pa spa ’goṅ ba | phas kyi rgol ba daṅ | lta ba ṅan pa daṅ | dmigs
pa la mṅon par źen pa thams cad spoṅ bar byed pa |saṅs rgyas thams cad kyis bstod pa |’khor
ba’i phyogs kyi gnyen po |mya ṅan las ’das pa’i bde ba yaṅ dag par ston pade lta bu’i
mdo sde rnams gaṅ yaṅ dag par ston pa daṅ | ’chaṅ ba daṅ | so sor rtog pa daṅ | dam pa’i chos
kun sdud pa de ni chos kyi mchod pa źes bya’o ||

