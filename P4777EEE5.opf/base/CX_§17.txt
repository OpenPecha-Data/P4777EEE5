de la ’dus byas mi zad pa ni |’di lta ste | byams pa chen po las ma nyams pa’o || snyiṅ rje
chen po ma btaṅ ba’o ||lhag pa’i bsam pas yaṅ dag par btsud pa’i thams cad mkhyen pa’i sems
mi brjed pa’o ||sems can yoṅs su smin par byed pa la mi skyo ba’o || bsdu ba’i dṅos po mi
gtoṅ ba’o ||dam pa’i chos yoṅs su gzuṅ pa’i phyir lus daṅ srog ’dor ba’o ||dge ba’i rtsa
ba dag la chog mi śes pa’o ||yoṅs su bsṅo bar mkhas pa la ’god  pa’o ||chos tshol ba la le
lo med pa’o ||chos bstan pa la slob dpon dpe mkhyud mi byed pa’o |de bźin gśegs pa la blta
ba daṅ | mchod pa’i dṅos po la brtson pa’o ||bsams bźin du skye bas mi skrag pa’o ||phun
sum tshogs pa daṅ rgud pa dag la ma kheṅs mi ’dud pa’o ||ma bslabs pa rnams la mi brnyas
śiṅlobs pa rnams la ston pa ltar phaṅs par sems pa’o ||nyon moṅs pa rgyas pa rnams la tshul
bźin nye bar sbyor ba’o ||dben pa la dga’ źiṅ de la ma chags pa’o||bdag gi bde la ma źen
ciṅ pha rol bde ba la źen pa’o ||bsam gtan daṅ | tiṅ ṅe ’dzin daṅ | snyoms par ’jug pa la
mnar med pa ltar ’du śes pa’o ||’khor ba la skyed mos tshal daṅ | mya ṅan las ’das pa lta
bur ’du śes pa’o ||sloṅ ba rnams la dge ba’i bśes gnyen du ’du śes pa’o ||bdog pa thams
cad yoṅs su gtoṅ ba la thams cad mkhyen pa nyid rdzogs par byed par ’du śes pa’o ||tshul khrims
’chal pa rnams la bskyab par ’du śes pa’o ||pha rol tu phyin pa rnams la pha mar ’du
śes pa’o ||byaṅ chub kyi phyogs kyi chos rnams la bdag po gyog tu ’du śes pa’o ||dge ba’i
rtsa ba’i tshogs thams cad kyis chog mi śes śiṅsaṅs rgyas kyi źiṅ thams cad kyi yon tan bdag
gi źiṅ du sgrub pa’o ||mtshan daṅ | dpe byad bzaṅ po yoṅs su bkaṅ pa’i phyir gtan pa med
pa’i mchod sbyin yoṅs su gtoṅ ba’o ||sdig pa thams cad mi byed pas lus daṅ | ṅag daṅ |
sems brgyan pa’o ||lus daṅ ṅag yoṅs su dag ciṅ sems yoṅs su dag pas bskal pa graṅs med par
’khor ba’o ||sems dpa’ bas saṅs rgyas kyi yon tan tshad med pa thos kyaṅ źum par mi ’gyur
ba’o ||nyon moṅs pa’i dgra tshar bcod par bya ba’i phyir źes rab kyi mtshon rnon po thogs
pa’o ||sems can thams cad kyi khur bkur ba’i phyir phuṅ po daṅ | khams daṅ | skye mched kun
śes pa’o ||bdud kyi sde gźom pa’i phyir brtson ’grus ’bar ba’o ||ṅa rgyal med pa’i phyir
ye śes tshol ba’o || chos gzuṅ ba’i phyir ’dod pa nyuṅ źiṅ chog śes pa’o ||’jig rten thams
cad dga’ bar bya ba’i phyir ’jig rten gyi chos thams cad daṅ ma ’dres pa’o ||’jig rten
daṅ mthun par bya ba’i phyir spyod lam thams cad las ma nyams pa’o ||bya ba thams cad yaṅ
dag par bstan par bya ba’i phyir mṅon par śes pa bskyed pa’o ||thos pa thams cad gzuṅ ba’i
phyir gzuṅs daṅ | dran pa daṅ | ye śes so | |sems can thams cad kyi the tshom gcad pa’i phyir
dbaṅ po mchog daṅ | mchog ma yin pa śes pa’o ||chos bstan pa’i phyir byin gyi rlabs thogs
pa med pa’o || spobs pa thob pa rab tu rnyed pas spobs pa thogs pa med pa’o ||dge ba
bcu’i las kyi lam yoṅs su dag pas lha daṅ mi’i phun sum tshogs pa myoṅ ba’o ||tshad med pa
bźi rab tu bskyed pas tshaṅs pa’i lam du ’god pa’o ||chos bstan par gsol ba daṅ rjes su yi
raṅ źiṅ legs so źes bya ba byin pas saṅs rgyas kyi dbyaṅs rab tu thob pa’o ||lus daṅ | ṅag
daṅ | yid sdom pas khyad par du ’gro ba daṅ | chos thams cad la ma chags pas saṅs rgyas
kyi spyod lam rab tu thob pa’o ||byaṅ chub sems dpa’i dge ’dun sdud pas theg pa chen po la
yaṅ dag par ’dzud pa’o ||yon tan thams cad chud mi za bas bag yod pa yin te |rigs kyi bu
de ltar na byaṅ chub sems dpa’ chos la brtson źiṅ byaṅ chub sems dpa’ ’dus byas zad par mi
byed do ||

