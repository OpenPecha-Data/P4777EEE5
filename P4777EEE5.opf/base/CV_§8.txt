de nas li tsa ba’i dri ma med par grags pas ’jam dpal gźon nur gyur pa la ’di skad ces smras
so ||’jam dpal seṅ ge’i khri daṅ ’tsham pa’i lus su byin gyis brlabs nas byaṅ chub sems dpa’
’di dag daṅ seṅ ge’i khri la ’dug cig |

de nas byaṅ chub sems dpa’ gaṅ mṅon par śes pa thob pa de dag ni bdag gi lus dpag tshad ’bum
phrag bźi bcu rtsa gñis par byin gyis brlabs te seṅ ge’i khri la ’khod do ||byaṅ chub sems
dpa’ gaṅ dag las daṅ po pa de dag ni seṅ ge’i khri de dag la ’dug ma nus so ||de nas li
tsa ba’i dri ma med par grags pas ji ltar byaṅ chub sems dpa’ de dag mṅon par śes pa lṅa ’grub
par ’gyur ba de lta de lta bur byaṅ chub sems dpa’ de dag la chos bstan te | de dag gis
mṅon par śes pa thob nas lus dpag tshad ’bum phrag bźi bcu rtsa gñis par mṅon par sgrub
te seṅ ge’i khri da dag la ’khod do || ñan thos chen po de dag kyaṅ seṅ ge’i khri de dag
la ’khod ma nus te |

de nas li tsa ba’i dri ma med par grags pas tshe daṅ ldan pa śā ri’i bu la smras pa |btsun pa
śā ri’i bu | seṅ ge’i khri la ’dug cig |

smras pa | skyes bu dam pa seṅ ge’i khri ’di dag mtho źiṅ che bas ’dug mi nus so ||

smras pa | btsun pa śā ri’i bu bcom ldan ’das de bźin gśegs pa lhun po’i sgron ma’i rgyal po
de la phyag gyis śig daṅ |’dug nus par ’gyur ro ||

de nas ñan thos chen po de dag gis bcom ldan ’das de bźin gśegs pa lhun po’i sgron ma’i rgyal
po de la phyag btsal nas gdodde dag seṅ ge’i khri la ’khod do ||

