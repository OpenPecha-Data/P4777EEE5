smras pa | sems can thams cad rab tu thar bar bya bar ’dod pas ji lta bur bya |

smras pa | sems can thams cad rab tu thar bar bya bar ’dod pas ñon moṅs pa las rab tu thar bar
bya’o ||

smras pa | ñon moṅs pa spaṅ bar ’dod pas | ji ltar rab tu sbyar bar bya |

smras pa | ñon moṅs pa spaṅ bar ’dod pas tshul bźin rab tu sbyar bar bya’o ||

smras pa | ji lta bur rab tu sbyar na | tshul bźin du rab tu sbyor ba yin |

smras pa | skye ba med pa daṅ | ’gag pa med pa la rab tu sbyor ba ni tshul bźin du rab tu sbyor
ba yin no ||

smras pa | ci mi skyed | ci mi ’gog |

smras pa | mi dge ba rnams mi skyed ciṅ | dge ba rnams kyis mi ’gog go |

smras pa | dge ba daṅ | mi dge ba’i rtsa ba gaṅ |

smras pa | ’jig tshogs ni rtsa ba’o ||

smras pa | ’jig tshogs kyi rtsa ba gaṅ |

smras pa | ’jig tshogs kyi rtsa ba ni ’dod pa daṅ | chags pa’o | |

smras pa | ’dod pa daṅ | chags pa’i rtsa ba gaṅ |

smras pa | ’dod pa daṅ | chags pa’i rtsa ba ni yaṅ dag pa ma yin pa kun rtog pa’o ||

