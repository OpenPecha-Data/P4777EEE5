gźan yaṅ byaṅ chub sems dpa’ ni bsod nams kyi tshogs yaṅ dag par sgrub pa’i phyir ’dus ma byas
la mi gnas so ||ye śes kyi tshogs yaṅ dag par bsgrub pa’i phyir ’dus byas zad par mi byed
do ||byams pa chen po daṅ ldan pa’i phyir ’dus ma byas la mi gnas so || snyiṅ rje chen
po daṅ ldan pa’i phyir ’dus byas zad par mi byed do ||sems can yoṅs su smin par bya ba’i phyir
’dus ma byas la mi gnas so ||saṅs rgyas kyi chos rnams la mos pa’i phyir ’dus byas zad
par mi byed do | |saṅs rgyas kyi mtshan yoṅs su rdzogs par bya ba’i phyir ’dus ma byas la
mi gnas so ||thams cad mkhyen pa’i ye śes yoṅs su rdzogs par bya ba’i phyir ’dus byas zad
par mi byed do ||thabs la mkhas pa’i phyir ’dus ma byas la mi gnas so ||śes rab kyis śin
tu brtags pa’i phyir ’dus byas zad par mi byed do ||saṅs rgyas kyi źiṅ yoṅs su dag par bya
ba’i phyir ’dus ma byas la mi gnas so ||saṅs rgyas kyi byin gyi rlabs kyi phyir ’dus byas
zad par mi byed do ||sems can gyi don myoṅ ba’i phyir ’dus ma byas la mi gnas so ||chos
kyi don yaṅ dag par bstan pa’i phyir ’dus byas zad par mi byed do ||dge ba’i rtsa ba’i tshogs
kyi phyir ’dus ma byas la mi gnas so ||dge ba’i rtsa ba’i bag chags kyi phyir ’dus byas
zad par mi byed do ||smon lam yoṅs su rdzogs par bya ba’i phyir ’dus ma byas la mi gnas
so ||smon pa med pa’i phyir ’dus byas zad par mi byed do ||bsam pa yoṅs su dag pa’i phyir
’dus ma byas la mi gnas so ||lhag pa’i bsam pa yoṅs su dag pa’i phyir ’dus byas zad par mi
byed do ||mṅon par śes pa lṅas rnam par rtsen pa’i phyir ’dus ma byas la mi gnas so ||saṅs
rgyas kyi ye śes kyi mṅon par śes pa drug gi phyir ’dus byas zad par mi byed do | |pha rol
tu phyin pa’i tshogs yoṅs su bkaṅ ba’i phyir ’dus ma byas la mi gnas so ||dus yoṅs su rdzogs
pa’i phyir ’dus byas zad par mi byed do ||chos kyi nor kun bsdu ba’i phyir ’dus ma byas
la mi gnas so ||nyi tshe ba’i chos mi ’dod pas ’dus byas zad par mi byed do ||chos kyi
sman kun sdud pa’i phyir ’dus ma byas la mi gnas so ||ci rigs par chos kyi sman sbyor ba’i
phyir ’dus byas zad par mi byed do ||dam bcas pa la brtan pa’i phyir ’dus ma byas la mi
gnas so ||dam bcas pa ñams ’og tu chud par bya ba’i phyir ’dus byas zad par mi byed de |chos
kyi rtsi thams cad sgrub pa’i phyir ’dus ma byas la mi gnas so | |’di ltar chos chuṅ ṅu’i
sman spyor ba’i phyir ’dus byas zad par mi byed do ||de nyon moṅs pa’i nad thams cad yoṅs
su śes pa’i phyir ’dus ma byas la mi gnas so ||nad thams cad źi ba’i phyir ’dus byas zad
par mi ’dod do ||rigs kyi bu de ltar na byaṅ chub sems dpa’ ’dus byas zad par mi byed ciṅ
’dus ma byas la mi gnas te |de ni byaṅ chub sems dpa’ rnams kyi rnam par thar pa’i zad pa
daṅ | mi zad pa źes bya ba yin no ||skyes bu dam pa dag | khyed kyis kyaṅ de la brtson par
gyis śig |

