de nas bcom ldan ’das kyis li tsa ba’i dri ma med par grags pa la ’di skad ces bka’ stsal to
||rigs kyi bu khyod gaṅ gi tshe de bźin gśegs pa la lta ’dod par gyur pade’i tshe khyod de
bźin gśegs pa la ji ltar lta |

de skad ces bka’ stsal pa daṅ | bcom ldan ’das la li tsa ba’i dri ma med par grags pas ’di skad
ces gsol to ||bcom ldan ’das gaṅ gi tshe bdag de bźin gśegs pa la lta ’tshal bade’i tshe
de bźin gśegs pa mi mthoṅ bas lta ba lags so ||sṅon gyi mtha’ nas ma skyes pa daṅ | phyi
ma’i mthar mi ’gro ba daṅ | da ltar gyi dus la yaṅ mi gnas par lta lags so ||de ci’i slad
du źe na |gzugs kyi de bźin nyid kyi raṅ bźin te | gzugs ma mchis pa’o ||tshor ba’i de bźin
nyid kyi raṅ bźin te | tshor ba ma mchis pa’o ||’du śes kyi de bźin nyid kyi raṅ bźin
te | ’du śes ma mchis pa’o ||’du byed kyi de bźin nyid kyi raṅ bźin te | ’du byed ma mchis
pa’o ||rnam par śes ba’i de bźin nyid kyi raṅ bźin te | rnam par śes pa ma mchis pa’o ||khams
bźi ni mi gnas pa ste | nam mkha’i khams daṅ mtshuṅs pa’o | |skye mched drug ni ma skyes
pa ste | mig gi lam las śin tu ’das pa | rna ba’i lam las śin tu ’das pa | sna’i lam las
śin tu ’das pa | lce’i lam las śin tu ’das pa | lus kyi lam las śin tu ’das pa | yid kyi
lam las śin tu ’das pa |khams gsum pa daṅ ma ’dres pa |dri ma gsum daṅ bral ba |rnam par
thar pa gsum gyi rjes su mchis pa |rig pa gsum thob pa |ma thob pa yaṅ dag par thob pa |chos
thams cad la ma chags pa’i mthar phyin pa | yaṅ dag pa nyid kyi mtha’ mchis pa |de bźin
nyid la rab tu gnas pa de phan tshun du bral ba |rgyus ma bskyed pa | rkyen la rag ma las
pa |mtshan nyid ma mchis pa | mtshan nyid daṅ bcas pa ma lags pa |mtshan nyid gcig pa yaṅ
ma lags pa | mtshan nyid tha dad pa yaṅ ma lags pa |

rtog par gyur pa yaṅ ma lags pa | kun tu rtog par gyur pa yaṅ ma lags pa | rnam par rtog par
gyur pa yaṅ ma lags pa |pha rol na yaṅ ma lags pa | tshu rol du yaṅ ma lags pa | dbus na
yaṅ ma lags pa |’di na yaṅ ma lags pa | pha gi na yaṅ ma lags pa | de na yaṅ ma lags pa |
gźan na yaṅ ma lags pa |rnam par śes pas ’tshal bar bgyi ba yaṅ ma lags pa | rnam par śes
pa la gnas pa yaṅ ma lags pa |mun pa yaṅ ma lags pa | snaṅ ba yaṅ ma lags pa |miṅ ma mchis
pa | mtshan ma ma mchis pa |nyam chuṅ ba yaṅ ma lags pa | stobs daṅ ldan pa yaṅ ma lags pa
|yul la mi gnas śiṅ phyogs la mi gnas pa |dge ba yaṅ ma lags pa | mi dge ba yaṅ ma lags
pa |’dus byas kyaṅ ma lags pa | ’dus ma byas kyaṅ ma lags pa |

gaṅ gi don du yaṅ brjod pa ma lags pa |sbyin par yaṅ ma lags pa | ser snar yaṅ la mags pa |tshul
khrims su yaṅ ma lags pa | ’chal pa’i tshul khrims su yaṅ ma lags pa |bzod par yaṅ ma
lags pa | gnod sems su yaṅ ma lags pa |brtson ’grus su yaṅ ma lags pa | le lor yaṅ ma lags
pa |bsam gtan du yaṅ ma lags pa | gyeṅ bar yaṅ ma lags pa |śes rab tu yaṅ ma lags pa | ’chal
ba’i śes rab tu yaṅ brjod pa yaṅ ma lags pa |bden par yaṅ ma lags pa | brdzun par yaṅ
ma lags pa |ṅes par ’byin pa yaṅ ma lags pa | des par mi ’byin pa yaṅ ma lags pa |

’gro bar bgyi ba yaṅ ma lags pa | ’gro bar mi bgyi ba yaṅ ma lags pa |smra ba daṅ | spyod pa
thams cad śin tu chad pa ste |źiṅ du gyur pa yaṅ ma lags pa | źiṅ du ma gyur pa yaṅ ma lags
pa |sbyin par ’os pa yaṅ ma lags pa | sbyin pa mi spyod pa yaṅ ma lags pa |gzuṅ bar bgyi
ba yaṅ ma lags pa | reg par bgyi ba yaṅ ma lags pa |mtshan ma ma mchis pa | ’dus ma bgyis
pa |graṅs daṅ bral ba |mñam pa ñid kyis mñam pa |chos ñid kyis mtshuṅs pa |mtshuṅs pa ma
mchis pa |brtson ’grus mtshuṅs pa ma mchis pa |gźal ba las śin tu ’das pa |soṅ ba yaṅ ma
lags pa | źugs pa yaṅ ma lags pa |śin tu ’das pa yaṅ ma lags pa |mthoṅ ba daṅ | thos pa daṅ
| bye brag phyed pa daṅ | rnam par rig pa yaṅ ma lags pa |mdud pa thams cad ma mchis pa
|thams cad mkhyen pa’i ye śes daṅ mtshuṅs pa thob pa |chos thams cad la snyoms śiṅchos thams
cad la bye brag ma mchis pa thob pa |thams cad du kha na ma tho ba ma mchis pa | ciāṅ ma
mchis pa | snyigs ma ma mchis pa | mi rtog pa | rnam par mi rtog pa |ma bgyis pa | ma skyes
pa | ma ’thon pa | ma byuṅ ba | kun nas ma byuṅ ba | ’byuṅ bar ’gyur ba yaṅ ma lags pa
| ’byuṅ bar mi ’gyur ba yaṅ ma lags pa |’jigs pa ma mchis pa | kun gźi ma mchis pa | mya
ṅan ma mchis pa |dga’ ba ma mchis pa | rlabs ma mchis pa |tha snyad du bstan pa thams cad
kyis brjod par bgyi ba ma lags pa ste |

bcom ldan ’das de bźin gśegs pa’i sku ni ’di ’dra ste |de la de ltar lta lags so ||gaṅ gis de
ltar mthoṅ ba de yaṅ dag par mthoṅ ba lags so ||gaṅ gis rnam pa gźan du mthoṅ ba de ni log
par mthoṅ ba lags so ||

