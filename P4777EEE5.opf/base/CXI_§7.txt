de nas bcom ldan ’das śā kya thub pas ’khor de dag thams cad la bka’ stsal pa |kye grogs po
dag ’jig rten gyi khams mṅon par dga’ ba daṅ | de bźin gśegs pa mi ’khrugs pa daṅ | saṅs rgyas
kyi źiṅ bkod pa daṅ | nyan thos bkod pa daṅ | byaṅ chub sems dpa’ bkod pa ’di dag la
ltos śig |

de dag gis gsol pa | bcom ldan ’das mthoṅ lags so ||

bka’ stsal pa | saṅs rgyas kyi źiṅ ’di ’dra ba yoṅs su gzuṅ bar ’dod pa’i byaṅ chub sems dpas
de bźin gśegs pa mi ’khrugs pa’i byaṅ chub sems dpa’i spyad pa thams cad kyi rjes su bslab
par bya’o ||

de ltar ’jig rten gyi khams mṅon par dga’ ba bstan pa’i rdzu ’phrul gyi cho ’phrul daṅ | de
bźin gśegs pa mi ’khrugs pa bstan pas’jig rten gyi khams mi mjed ’di lha daṅ mi’i skye dgu
las khri phrag bcu bźi bla na med pa yaṅ dag par rdzogs pa’i byaṅ chub tu sems skyes so ||kun
gyis kyaṅ ’jig rten gyi khams mṅon par dga’ ba der skye bar smon lam btab ste |bcom ldan
’das kyis kyaṅ de dag thams cad ’jig rten gyi khams mṅon par dga’ bar skye bar luṅ bstan
to ||de ltar li tsa ba’i dri ma med par grags pas ’jig rten gyi khams mi mjed ’dir sems
can yoṅs su smin par bya ba ji snyed yod pa de dag thams cad smin par byas nas’jig rten gyi
khams mṅon par dga’ ba de slar gnas ji lta ba bźin du bźag go |

