rigs kyi bu de ltar na byaṅ chub sems dpa’i byaṅ chub kyi sems bskyed pa ci ’dra bar bsam pa
yaṅ de ’dra’o ||bsam pa ci ’dra bar sbyor ba yaṅ de ’dra’o ||sbyor ba ji sñed par lhag pa’i
bsam pa yaṅ de sñed do ||lhag pa’i bsam pa ji sñed par ṅes par sems pa yaṅ de sñed do ||ṅes
par sems pa ji sñed par sgrub pa yaṅ de sñed do ||sgrub pa ji sñed par yoṅs su bsṅo ba
yaṅ de sñed do ||yoṅs su bsṅo ba ji sñed par thabs rnams kyaṅ de sñed do ||thabs rnams ji
sñed par źiṅ yoṅs su dag pa yaṅ de sñed de |źiṅ yoṅs su dag pa ji lta ba bźin du sems can
yoṅs su dag pa yaṅ de bźin no ||sems can yoṅs su dag pa ji lta ba bźin du ye śes yoṅs su
dag pa yaṅ de bźin no ||ye śes yoṅs su dag pa ji lta ba bźin du bstan pa yoṅs su dag pa yaṅ
de bźin no ||bstan pa yoṅs su dag pa ji lta ba bźin du ye śes bsgrubs pa yoṅs su dag pa
yaṅ de bźin no ||ye śes bsgrubs pa yoṅs su dag pa ji lta ba bźin du raṅ gi sems yoṅs su dag
pa yaṅ de bźin te ||

rigs kyi bu | de lta bas na byaṅ chub sems dpa’ saṅs rgyas kyi źiṅ yoṅs su dag par byed ’dod
pas raṅ gi sems yoṅs su sbyaṅ ba la nan tan bya’o ||de ci’i phyir źe na | ji lta bur byaṅ
chub sems dpa’i sems yoṅs su dag pa de ’dra bar saṅs rgyas kyi źiṅ yoṅs su dag par ’gyur
ro ||| de nas saṅs rgyas kyi mthus tshe daṅ ldan pa śā ri’i bu ’di sñam du sems te |

