de nas bcom ldan ’das kyis tshe daṅ ldan pa kun dga’ bo la ’di skad ces bka’ stsal to ||kun
dga’ bo khyod kyis chos kyi rnam graṅs ’di zuṅs śig | choṅs śig | gźan dag la yaṅ rgya cher
yaṅ dag par ston cig |

gsol pa | bdag gis chos kyi rnam graṅs ’di bzuṅ ba lags na |bcom ldan ’das chos kyi rnam graṅs
’di’i miṅ ci lags |’di ji ltar gzuṅ bar bgyi |

bcom ldan ’das kyis bka’ stsal pa |kun dga’ bo de’i phyir | chos kyi rnam graṅs ’di dri ma med
par grags pas bstan pa daṅ | phrugs su sbyar ba snrel źir mṅon par bsgrubs pa daṅ | bsam
gyis mi khyab pa’i rnam par thar pa’i le’u źes kyaṅ bya ba’i chos kyi rnam graṅs ’di |kun
dga’ bo khyod kyis zuṅs śig |

bcom ldan ’das kyis de skad ces bka’ stsal nas | li tsa bī dri ma med par grags pa daṅ | ’jam
dpal gźon nur gyur pa daṅ | tshe daṅ ldan pa kun dga’ bo daṅ | byaṅ chub sems dpa’ de dag
daṅ | nyan thos chen po de dag daṅ | thams cad daṅ ldan pa’i ’khor de dag daṅ | lha daṅ
| mi daṅ | lha ma yin daṅ | dri zar bcas pa’i ’jig rten yi raṅs te | bcom ldan ’das kyis gsuṅs
pa la mṅon par bstod do ||

sṅon gyi sbyor ba daṅ | dam pa’i chos gtad pa’i le’u źes bya ste bcu gnyis pa’o | || |

’phags pa dri ma med par grags pas bstan pa źes bya ba theg pa chen po’i mdo rdzogs so | ||
|śu lo ka stong brgyad brgya ste bam po drug go || | lo tsh’a ba ban de chos ñid tshul khrims
kyis bsgyur cing źus te gtan la phab pa | |

