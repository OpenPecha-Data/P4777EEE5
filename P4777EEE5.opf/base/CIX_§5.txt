de nas sprul ba’i byaṅ chub sems dpa’ des li tsa bī dri ma med par grags pa la legs so źes byas
nas de mnyan te |byaṅ chub sems dpa’ de dag gi mdun nas bźin gyen du bltas te soṅ na |
byaṅ chub sems dpa’ de dag gis de ’gro ba ma mthoṅ ṅo ||

de nas sprul ba’i byaṅ chub sems dpa’ des ’jig rten gyi khams spos thams cad kyi dri mchog ces
bya ba der phyin nas |bcom ldan ’das de bźin gśegs pa spos mchog brtsegs pa de’i źabs la
mgo bos phyag btsal te ’di skad ces gsol to ||bcom ldan ’das byaṅ chub sems dpa’ dri ma
med par grags pa bcom ldan ’das kyi źabs la mgo bos phyag btsal nasbcom ldan ’das la gnod
pa chuṅ ṅam | nyam ṅa ba nyuṅ ṅam | bskyod pa yaṅ ṅam | ’tsho ām | stobs daṅ | bde ba daṅ
| kha na ma tho ba mi mṅa’ źiṅ bde bar reg pa la gnas sam źes snyun gsol lo ||

des bcom ldan ’das kyi źabs la lan brgya stoṅ du mgo bos phyag btsal nas ’di skad ces gsol to
||bcom ldan ’das gsol ba’i źal zas kyi pham phabs bdag la stsal bar gsol | des ’jig rten
gyi khams mi mjed ’dir saṅs rgyas kyi mdzad pa bgyid par ’gyur ro ||dman pa la mos pa’i sems
can ’di dag kyaṅ saṅs rgyas kyi chos rgya chen po la blo gros mos par bgyid ciṅsaṅs rgyas
kyi mtshan kyaṅ rgyas par bgyid par ’gyur ro źes mchi’o ||

