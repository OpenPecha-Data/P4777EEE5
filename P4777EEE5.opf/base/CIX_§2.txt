de nas de’i tshe li tsa bī dri ma med par grags pa de lta bu’i tiṅ ṅe ’dzin la snyoms par źugs
te | ’di ’dra ba’i rdzu ’phrul mṅon par ’du bya ba mṅon par ’du byas so ||gaṅ steṅ gi phyogs
su saṅs rgyas kyi źiṅ ’di nas saṅs rgyas kyi źiṅ gaṅ gā’i kluṅ bźi bcu rtsa gnyis kyi
bye ma snyed ’das pa na’jig rten gyi khams spos thams cad kyi dri mchog ces bya ba yod de
| byaṅ chub sems dpa’ de dag daṅ | nyan thos chen po de dag la bstan to ||de na de bźin
gśegs pa spos mchog brtsegs pa źes bya ba da ltar bźugs te ’tsho źiṅ gźes so ||’jig rten gyi
khams der phyogs bcu’i saṅs rgyas kyi źiṅ thams cad kyi mi daṅ | lha’i dri ’byuṅ bade bas
’jig rten gyi khams de’i śiṅ las ches khyad du ’phags pa ’byuṅ ṅo ||’jig rten gyi khams
de na ni nyan thos daṅ | raṅ saṅs rgyas rnams kyi miṅ yaṅ med de |byaṅ chub sems dpa’ ’ba’
źig gi tshogs ’dus pa de dag la de bźin gśegs pa spos mchog brtsegs pa de chos ston to ||’jig
rten gyi khams de na khaṅ pa brtsegs pa thams cad kyaṅ spos las byas | ’chag sa daṅ
| skyed mos tshal daṅ | gźal med khaṅ thams cad kyaṅ spos las byas so ||gaṅ byaṅ chub sems
dpa’ de dag zas za ba’i zas de’i dris ’jig rten gyi khams ched med pa khyab bo ||

de’i tshe bcom ldan ’das de bźin gśegs pa spos mchog brtsegs pa byaṅ chub sems dpa’ de dag daṅ
thabs gcig tu bśos gsol ba’i phyir źugs te |de na lha’i bu spos bkod pa’i zas źes bya ba
theg pa chen po la yaṅ dag par źugs pa de bcom ldan ’das daṅ | byaṅ chub sems dpa’ de dag
gi rim gro daṅ | bsnyen bkur byed par brtson no ||de nas thams cad daṅ ldan pa’i ’khor des
’jig rten gyi khams de na bcom ldan ’das de daṅ | byaṅ chub sems dpa’ de dag bśos la bkod
de bźugs pa mthoṅ ṅo ||

