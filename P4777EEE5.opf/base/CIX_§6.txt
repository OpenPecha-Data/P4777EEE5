de nas bcom ldan ’das de bźin gśegs pa spos mchog brtsegs pa’i saṅs rgyas kyi źiṅ gi byaṅ chub
sems dpa’ de dag ṅo mtshar du gyur nas bcom ldan ’das de bźin gśegs pa spos mchog brtsegs
pa de la ’di skad ces gsol to ||bcom ldan ’das | sems can chen po ’di lta bu ga la mchis
|’jig rten gyi khams mi mjed de gaṅ na mchis |dman pa la mos pa źes bgyi ba de ci lags źesbcom
ldan ’das de la byaṅ chub sems dpa’ de dag gis de skad ces źus pa daṅ |

de nas bcom ldan ’das kyis byaṅ chub sems dpa’ de dag la ’di skad ces bka’ stsal to ||rigs kyi
bu ’og gi phyogs na saṅs rgyas kyi źiṅ ’di nas saṅs rgyas kyi źiṅ gaṅ gā’i kluṅ bźi bcu
rtsa gnyis kyi bye ma snyed ’das pa na ’jig rten gyi khams mi mjed ces bya ba yod de |de
na de bźin gśegs pa śā kya thub pa źes bya ba snyigs ma lṅa’i saṅs rgyas kyi źiṅ na dman pa
la mos pa’i sems can rnams la chos ston to | |de na byaṅ chub sems dpa’ dri ma med par grags
pa źes bya ba rnam par thar pa bsam gyis mi khyab pa la gnas pa de byaṅ chub sems dpa’
rnams la chos ston te |des ṅa’i miṅ yoṅs su bsgrags pa daṅ | ’jig rten gyi khams ’di’i bsṅags
pa rab tu bstan pa daṅ | byaṅ chub sems dpa’ de dag gi dge ba’i rtsa ba śin tu ’bar
bar bya ba’i phyir sprul pa’i byaṅ chub sems dpa’ btaṅ ṅo ||

