yaṅ de’i tshe yaṅs pa’i groṅ khyer chen po na lid tsa bī dri ma med par grags pa źes bya ba
źig ’dug ste |sṅon gyi rgyal ba la lhag par bya ba byas śiṅ dge ba’i rtsa ba bskyed pa |saṅs
rgyas maṅ po la bsñen bkur byas pa |bzod pa thob pa |spobs pa thob pa |mṅon par śes pa
chen pos rnam par rtsen pa |gzuṅs thob pa |mi ’jigs pa thob pa |bdud daṅ | phyir rgol ba bcom
pa |chos kyi tshul zab mo la śin tu źugs pa |śes rab kyi pha rol tu phyin pa las ṅes par
byuṅ ba |thabs mkhas pa rtogs par khoṅ du chud pa |spobs pa daṅ ldan pa |sems can gyi bsam
pa daṅ spyod pa la mkhas pa |sems can gyi dbaṅ po mchog daṅ mchog ma yin pa śes pa las
ṅes par byuṅ paso so ci rigs par chos ston pa |theg pa chen po ’di la brtson par byas śiṅ
śes par byas pa |śin tu brtags te las byed pa |saṅs rgyas kyi spyod lam la gnas pa |blo dam
pa rgya mtsho lta bu’i rjes su źugs pa |sangs rgyas thams cad kyis bstod ciṅ bkur te rab
tu bsṅags pa |brgya byin daṅ | tshaṅs pa daṅ | ’jig rten skyoṅ ba thams cad kyis phyag byas
pade sems can yoṅs su smin par bya ba’i phyir thabs la mkhas pas yaṅs pa’i groṅ khyer
chen po na gnas te |

