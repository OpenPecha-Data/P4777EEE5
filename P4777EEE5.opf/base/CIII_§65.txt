de nas bdud sdig can gyis lha’i bu mo de dag la ’di skad ces smras so ||da bdag cag gi gnas
su ’doṅ gi tshur śog |

de dag gis smras pa |khyod kyis bdag cag khyim bdag ’di la phul basda ni chos kyi kun dga’ la
dga’ źiṅ mos par bya’i | ’dod pa la ni dga’ źiṅ mos par mi bya’o ||

de nas bdud sdig can gyis li tsa bī dri ma med par grags pa la ’di skad ces smras so ||byaṅ
chub sems dpa’ sems dpa’ chen po ni bdog pa thams cad yoṅs su gtoṅ źiṅ sems ’dzin pa med pa
lags na khyim bdag khyod kyis lha’i bu mo ’di rnams dgye bar gsol |

dri ma med par grags pas smras pa | ’di rnams bkye ba yin gyi |sdig can g.yog daṅ bcas te deṅ
śig |sems can thams cad kyi chos kyi bsam pa yoṅs su rdzogs par gyur cig |

de nas lha’i bu mo de dag gis dri ma med par grags pa la phyag btsal nas ’di skad ces smras
so ||khyim bdag ji ltar bdag cag bdud kyi gnas na gnas par bgyi |

