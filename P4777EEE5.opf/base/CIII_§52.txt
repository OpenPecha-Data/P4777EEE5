byaṅ chub la ni su yaṅ mi gnas mi ldog gi |byams pa | lha’i bu ’di dag byaṅ chub la kun tu rtog
par lta ba de ’dor du chug cig |

byaṅ chub ni lus kyis mṅon par rdzogs par ’tshaṅ rgya pa ma yin | sems kyis kyaṅ ma yin no ||byaṅ
chub ni mtshan ma thams cad rnam par źi ba’o ||byaṅ chub ni dmigs pa thams cad kyis
sgro btags pa med pa’o ||byaṅ chub ni yid la byed pa thams cad rgyu ba med pa’o ||byaṅ chub
ni lta bar gyur pa thams cad yoṅs su chad pa’o ||byaṅ chub ni yoṅs su rtog pa thams cad
daṅ bral ba’i ||byaṅ chub ni g.yo ba daṅ | sems pa daṅ bskyod pa thams cad daṅ bral ba’o ||byaṅ
chub ni smon lam thams cad la mi ’jug pa’o ||byaṅ chub ni ’dzin pa thams cad daṅ bral
źiṅ ma chags par ’jug pa’o ||byaṅ chub ni chos kyi dbyiṅs kyi gnas kyis gnas pa’o ||byaṅ
chub ni de bźin ñid rjes su rtogs pa’o ||byaṅ chub ni yaṅ dag pa ñid kyi mtha’ la gnas pa’o
||byaṅ chub ni yid daṅ chos med pas gñis su med pa’o ||byaṅ chub ni nam mkha’ daṅ mñam
pas mñam pa’o ||byaṅ chub ni skye ba daṅ | ’jig pa daṅ | gnas pa daṅ | gźan du ’gyur ba med
pas ’dus ma byas pa’o ||byaṅ chub ni sems can thams cad kyi sems daṅ spyod pa daṅ | bsam
pa yoṅs su śes pa’o ||byaṅ chub ni skye mched rnams kyi sgo ma yin pa’o ||byaṅ chub ni bag
chags thams cad kyi mtshams sbyor ba’i ñon moṅs pa daṅ bral bas ma ’dres pa’o ||byaṅ chub
ni gnas daṅ | gans ma yin pa daṅ | bral bas yul la mi gnas śiṅ phyogs la mi gnas pa’o ||byaṅ
chub ni kun nas mi ldaṅ źiṅ de bźin ñid la mi gnas pa’o ||byaṅ chub ni miṅ tsam ste miṅ
de yaṅ g.yo ba med do ||byaṅ chub ni blaṅ ba daṅ dor ba med pas rlabs med do ||byaṅ chub
ni ’khrug pa med pa ste raṅ bźin gyis yoṅs su dag pa’o ||byaṅ chub ni rab tu snaṅ ba ste
ṅo bo ñid rnam par dag pa’o ||byaṅ chub ni ’jin pa med pa ste śin tu dmigs pa med pa’o ||byaṅ
chub ni chos thams cad mi mñam pa ñid khoṅ du chud pas tha dad pa med pa’o ||byaṅ chub
ni dpe bstan pa daṅ bral bas dpe med pa’o ||byaṅ chub ni śin tu khoṅ du chud par dka’ ba’i
phyir phra ba’o ||byaṅ chub ni nam mkha’i raṅ bźin bas na thams cad du soṅ ba ste |de ni
lus kyis sam | sems kyis mṅon par rdzogs par ’tshaṅ rgya bar mi nus so ||de ci’i phyir źe
na | lus ni rtsa daṅ śiṅ daṅ | rtsig pa daṅ | lam daṅ | mig yor lta bu’o | |sems ni gzugs
med pa | bstan du med pa | rten med pa | rnam par rig pa med pa’o ||

