de skad ces gsol pa daṅ | bcom ldan ’das kyis lha’i dbaṅ po brgya byin la ’di skad ces bka’
stsal to ||legs so legs so | lha’i dbaṅ po |khyod kyis legs par smras pa de la de bźin gśegs
pa yaṅ rjes su yi raṅ ṅo ||lha’i dbaṅ po ’das pa daṅ | ma byon pa daṅ | da ltar byuṅ ba’i
saṅs rgyas bcom ldan ’das rnams kyi byaṅ chub de ni chos kyi rnam graṅs ’di las bstan to
||lha’i dbaṅ po de bas na gaṅ chos kyi rnam graṅs ’di ’dzin pa daṅ | tha na glegs bam la
’dri ba daṅ | ’dzin pa daṅ | klog pa daṅ | kun chub par byed pa’i rigs kyi bu yam | rigs
kyi bu mo de dag gis ni ’das pa daṅ | ma byon pa daṅ | da ltar byuṅ ba’i saṅs rgyas bcom ldan
’das rnams mchod par ’gyur ro ||

