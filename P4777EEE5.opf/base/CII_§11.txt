| lus ’di ni ’byuṅ ba chen po rnams kyi gnas te yaṅ dag pa ma yin pa’o |

| lus ’di ni bdag daṅ bdag gi med pa ste stoṅ pa’o |

| lus ’di ni rtswa daṅ | śiṅ daṅ | rtsig pa daṅ | boṅ ba daṅ | mig yor lta bu ste bems po’o
|

| lus ’di ni rluṅ gi ’khrul ’khor daṅ ldan pas ’byuṅ ste tshor ba med pa’o |

| lus ’di ni rnag daṅ mi gtsaṅ ba bsags pa ste gsog go |

| lus ’di ni rtag tu bsku ba daṅ | mñe ba daṅ | ’jig pa daṅ | ’gyes pa’i chos can de gsob bo
|

| lus ’di ni nad bźi brgya rtsa bźis gtses pa’o |

| lus ’di ni rtag tu rga bas zil gyis non pa ste khron pa rñiṅ pa daṅ ’dra ba’o |

| lus ’di ni ’chi ba’i mtha’ yin te | mthar mi gnas pa’o |

| lus ’di ni phuṅ po daṅ | khams daṅ | skye mched kyis yoṅs su zin pa ste | gśed ma daṅ | sbrul
gdug pa daṅ | groṅ stoṅ pa lta bu ste |

khyod kyis de lta bu’i lus de la yid byuṅ ba daṅ skyo ba bskyed ciṅ de bźin gśegs pa’i sku la
mos pa bskyed par bgyi’o |

