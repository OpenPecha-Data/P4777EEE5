chos kyi rnam graṅs ’di gaṅ dag gi sug par thob par gyur pa de dag kyaṅ chos rin po che’i gter
rnyed par ’gyur ro ||gaṅ dag tshos kyi rnam graṅs ’di kha ton du bgyid pa de dag kyaṅ de
bźin gśegs pa’i grogs su gyur pa lags so ||gaṅ dag chos ’di la mos pa rnams la rim gro daṅ
bsnyen bkur bgyid pa de dag ni chos yaṅ dag par sruṅ ba lags so ||gaṅ dag chos kyi rnam
graṅs ’di legs par bris te ’chaṅ ba daṅ ri mor bgyid pa de dag gi khyim na de bźin gśegs
pa bźugs par ’gyur ro ||gaṅ dag chos kyi rnam graṅs ’di la rjes su yi raṅ ba de dag ni bsod
nams thams cad yoṅs su bzuṅ ba lags so ||gaṅ dag chos kyi rnam graṅs ’di las tha na tshig
bźi pa’i tshigs su bcad pa gcig tsam daṅ | sdom pa’i tshig tsam yaṅ gźan dag la ston pa
de dag ni chos kyi mchod sbyin chen po bgyid pa lags so ||gaṅ dag chos kyi rnam graṅs ’di
la bzod pa daṅ | ’dun pa daṅ | blo gros daṅ | rtogs pa daṅ | lta ba daṅ | mos pa dag ni de
nyid de dag la luṅ bstan pa lags so ||

’jig rten gyi khams mṅon par dga’ ba blaṅs pa daṅ | de bźin gśegs pa mi ’khrugs pa bstan pa’i
le’u ste bcu gcig pa’o | || |

