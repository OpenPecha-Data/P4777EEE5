rgyal po rin chen gdugs des bcom ldan ’das de bźin gśegs pa sman gyi rgyal po ’khor daṅ bcas
pa la bar gyi bskal pa lṅa’i bar du bde ba’i yo byad thams cad kyis ri mor byas so ||lha’i
dbaṅ po bar gyi bskal pa lṅa po de dag ’das nas rgyal po rin chen gdugs kyis bu stoṅ la
’di skad ces smras so ||kye khyed śes par gyis śig | ṅas de bźin gśegs pa la mchod pa byas
kyis da khyed kyis kyaṅ de bźin gśegs pa la mchod pa gyis śig |de nas rgyal bu gźon nu de
dag pha rgyal po rin chen gdugs la legs so źes smras nas de mnyan te |de daṅ lhan cig tshogs
nas de bźin gśegs pa sman gyi rgyal po la bskal pa bar ma lṅa’i bar du bde ba’i yo byad
thams cad kyis rim gror byas so ||

