de nas bcom ldan ’das kyis tshe daṅ ldan pa ñe bar ’khor la bka’ stsal pa |ñe bar ’khor khyod
li tsa bā’i dri ma med par grags pa’i nad ’drir soṅ źig |

ñe bar ’khor gyis kyaṅ gsol pa | bcom ldan ’das | bdag skyes bu dam pa de’i bro ’dri źiṅ mchi
bar mi spro’o ||de ci’i slad du źe na |bcom ldan ’das | bdag gis mṅon par ’tshal ba dus
gcig na | dge sloṅ gñis śig ltuṅ ba byuṅ nas bcom ldan ’das la ṅo tsha ste bcom ldan ’das
kyi druṅ du ma mchis kyi |de gñis bdag ga la ba der mchis te bdag la ’di skad ces mchi’o ||btsun
pa ñe bar ’khor bdag cag gñis la ltuṅ ba byuṅ ste ṅo tsha nas bcom ldan ’das kyi druṅ
du yaṅ ma mchis na |tshe daṅ ldan pa ñe bar ’khor | khyod kyis bdag cag gñis kyi the tshom
sol te bdag cag gñis ltuṅ ba las phyuṅs śig ces mchi nas |

