byaṅ chub sems dpa’ de dag gis smras pa |’di ltar bcom ldan ’das śā kya thub pa saṅs rgyas kyi
che ba bźag ste | ṅan ciṅ dbul ba sems can dmu rgod rnams ’dul ba ni ṅo mtshar to ||byaṅ
chub sems dpa’ gaṅ ’di lta bur saṅs rgyas kyi źiṅ yaṅ pa na ’khod pa de dag gi snyiṅ rje
chen po yaṅ bsam gyis mi khyab bo ||de nas li tsa bī dri ma med par grags pas smras pa |skyes
bu dam pa dag de de bźin te ji skad smras pa de bźin no ||gaṅ ’dir skyes pa’i byaṅ chub
sems dpa’ ’di dag gis snyiṅ rje chen po śin tu brtan no ||de dag ’jig rten gyi khams ’dir
tshe gcig la sems can gyi don śin tu maṅ du byed de |’jig rten gyi khams spos thams cad
kyi dri mchog der bskal pa brgya stoṅ gis kyaṅ sems can gyi don de ltar byed mi nus so |
|

