de ci’i phyir źe na |skyes bu dam pa dag | ’jig rten gyi khams mi mjed ’dir gaṅ de dag yoṅs
su ’dzin par ’gyur ba’i dge ba bsags pa chos bcu yod de |de dag ni saṅs rgyas kyi źiṅ gźan
na med do ||bcu gaṅ źe na |’di lta ste | dbul po rnams la ni sbyin pas sdud do ||tshul khrims
’chal pa rnams la ni tshul khrims kyis sdud do ||khoṅ khro ba rnams la ni bzod pas sdud
do ||le lo can rnams la ni brtson ’grus kyis sdud do ||sems g.yeṅ ba rnams la ni bsam gtan
gyis sdud do ||śes rab ’chal ba rnams la ni śes rab kyis sdud do ||mi khom par gyur pa
rnams la ni mi khom pa brgyad las ’da’ ba ston to ||nyi tshe bar spyod pa rnams la ni theg
pa chen po ston to ||dge ba’i rtsa ba ma bskyed pa rnams la ni dge ba’i rtsa bas sdud do
||bsdu ba’i dṅos po bźis rtag tu rgyun mi ’chad par sems can yoṅs su smin par byed pa ste
|dge ba bsags pa’i chos bcu po ’di dag rab tu ’dzin par ’gyur ba de dag ni saṅs rgyas kyi
źiṅ gźan na med do ||

